{
    "你好嗎，老師？": "Kapah haw kisu , pasevana’ay ? ",
    "是的，我很好。你呢？": "Hay , kapah kaku . Kisu i ? ",
    "我也很好，謝謝。": "Kapah:tu kaku , aray . ",
    "你是學生嗎？": "U micudaday haw kisu ? ",
    "是的，我是學生。": "Hay , u micudaday kaku . ",
    "他是學生嗎？": "U micudaday haw cira ? ",
    "不是，他是老師。": "Ca’ay ’ u pasuvana’ay cira . ",
    "請起立！": "Katemireng ! ",
    "請坐下！": "Kamaru’ ! ",
    "請說！": "Kasemuwal ! ",
    "請聽！": "Tengilen ! ",
    "你是誰？": "Cima kisu ? ",
    "我是Tumay。": "Ci Tumay kaku . ",
    "他的名字是Mayaw嗎？": "Ci Mayaw haw ku ngangan nu nira ? ",
    "不，他不是Mayaw，他的名字是Kacaw。": "Ca’ay , ca’ay ka ci Mayaw cira , ci Kacaw ku ngangan nu nira . ",
    "你是男生。": "U vava’inay kisu . ",
    "我們是女生。": "U vavahi kami . ",
    "Panay是男生嗎？": "U vava’inay haw ci Panay ? ",
    "不，她是女生。": "Ca’ay , u vavahi cira . ",
    "我有一隻狗。": "Cacay ku wacu nu maku . ",
    "我的狗是黑色的。": "U muhetingay ku wacu nu maku . ",
    "我喜歡牠。": "Ma’ulah kaku i ciraanan . ",
    "牠也喜歡我。": "Ma’ulahtu cira i takuwanan . ",
    "你的老師在哪裡呢？": "Icuwa ku pasuvana’ay nu misu ? ",
    "他在這裡。": "Ini cira . ",
    "我的鉛筆在那邊。": "Ira itila ku sapisurit nu maku . ",
    "這是什麼？": "U ma’an kiniyan ? ",
    "這是桌子。": "U sapad kiniyan . ",
    "那張椅子很重嗎？": "Vaeket haw kira’an a ’elun ? ",
    "是的，很重。": "Hay , va’e:ket . ",
    "那個人是誰呢？": "Cima kira tamedaw ? ",
    "他是我的媽媽。": "U wina nu maku cira . ",
    "她是做什麼工作的？": "U mimaanay ku demak nu nira ? ",
    "她是護士。": "U hu-su cira . ",
    "桌子的上面有書嗎？": "Ira haw ku cudad i kudul nu sapad ? ",
    "桌子的上面有三本書。": "Hay , tulu ku cudad i kudul nu sapad . ",
    "一本是紅色的，兩本是黑色的。": "Cacay ku lahengangay , tusa ku muhetingay . ",
    "紅色的書是誰的？": "U nima kira lahengangay a cudad ? ",
    "紅色的書是老師的。": "U nu pasevana’ay kira lahengangay a cudad . ",
    "我們家有五個人。": "Lalima ku tamedaw nu luma’ nu niyam . ",
    "祖母、爸爸、媽媽、妹妹和我。": "U vayi , u wama , u wina , u vavahiyan a sava atu kaku . ",
    "我在學校讀書。": "Micudad kaku i cacudadan . ",
    "我的妹妹在幼稚園讀書。": "Micudad ku vavahiyan a sava nu maku i yu-ci-ing . ",
    "媽媽，早安。": "Maratar kisu haw , ina . ",
    "Payu早安，來來，吃早餐了。": "Maratar kisu haw , Payu , katikati , maranamatu . ",
    "等一下，我先刷牙。": "Sanitu , misulac hen kaku tu wadis . ",
    "你要洗臉喔！": "Kalalu’uptu kisu ! ",
    "好的，媽媽。": "Hay , ina . ",
    "請問，你今年幾歲了？": "Pinatu ku miheca’an nu misu ? ",
    "我今年十歲了。": "Muketeptu ku miheca’an nu maku . ",
    "你有幾個兄弟姊妹？": "Papina kamu a malekaka ? ",
    "我們兄弟姊妹共四人。": "Sasepat kami a malekaka . ",
    "我有兩個哥哥和一個妹妹。": "Tatusa ku kaka nu maku tu vava’inayan , cacay ku sava tu vavahiyan . ",
    "你的妹妹幾歲了？": "Pinatu ku miheca’an nu sava nu misu ? ",
    "我的妹妹六歲了。": "Enemtu ku miheca’an nu vavahiyan a sava nu maku . ",
    "我的家在湖的南邊。": "I satimulan nu vanaw ku luma’ nu maku . ",
    "你們的家在學校附近嗎？": "I ngata haw nu cacudadan ku luma’ nu namu ? ",
    "是的，我們的家在學校附近。": "Hay , i ngata nu cacudadan ku luma’ nu niyam . ",
    "你如何上學？": "Maka ma’an kisu a tala cacudadan ? ",
    "我每天走路去學校。": "Rakaten nu maku a tala cacudadan tu remiremi’ad . ",
    "Marang，你從哪裡來呢？": "Marang , namaka cuwa kisu ? ",
    "我從花蓮來。": "Namaka Hualien kaku . ",
    "明天你計劃去哪裡？": "U tatala cuwa kisu anucila ? ",
    "明天我要去太巴塱。": "U tatala Tavalung kaku anucila . ",
    "再見了，一路平安。": "Uli haw , na’un hantu ku rakat . ",
    "今天是好天氣。": "Kapah ku remi’ad anini . ",
    "爸爸上山打獵。": "talalutuk ci ama a mi’adup . ",
    "媽媽在溪裡洗衣服。": "Mivaca’ ci ina tu vuduy i sa’uwac . ",
    "姊姊和我在家裡玩。": "Mihulul kaku atu vavahiyan a kaka nu maku i luma’ . ",
    "太陽出來了。": "Masadaktu ku cidal . ",
    "爸爸和媽媽去工作了。": "Dademaktu ci ama aci ina . ",
    "月亮出來了。": "Masadaktu ku vulad . ",
    "爸爸和媽媽回家了。": "Taluma’tu ci ama aci ina . ",
    "我們一起去看星星。": "Mahakulung kita a mimelaw tu vu’is . ",
    "下雨了。": "Ma’uradtu . ",
    "Marang，你有沒有帶雨傘？": "Marang , sisa’ung haw kisu ? ",
    "Usay，你的雨傘是哪一把呢？": "Usay , icuwaan ku sa’ung nu misu ? ",
    "我的雨傘是這一把。": "Iniyan ku sa’ung nu maku . ",
    "天上的雲是什麼顏色？": "U ma’an ku kulit nu kutem i kakarayan ? ",
    "天上的雲是白色的。": "U vuhecalay ku kulit nu calamay i kakarayan . ",
    "天上的彩虹美麗嗎？": "Vangecal haw a melawan ku talakal ni ’Adek ? ",
    "是的，彩虹看起來真美麗。": "Hay , vangecal a melawan ku talakal ni Adek . ",
    "野地裡有花。": "Ira ku varu i uma’umahan . ",
    "野地裡有草。": "Ira ku rengus i uma’umahan . ",
    "風吹來時他們很高興。": "Salipahak saan ku heni i kasivaliyan . ",
    "花兒好像在點點頭。": "Matiya u mita’ungay ku varu . ",
    "草兒好像在拍拍手。": "Matiya u mitelatela’ay tu kamay ku rengus . ",
    "我有很多的朋友。": "Aluman ku cavay nu maku . ",
    "Putal很高，Valiyus較矮。": "Tarakaw ci Putal , pu’ener ci Valiyus . ",
    "Aniw很勤勞，Avas很懶惰。": "Malaluk ci Aniw , matuka ci Avas . ",
    "我們每天一起唸書和遊戲。": "Malecavay kami a micudad , a mihulul tu remiremi’ad . ",
    "老師告訴我們。": "Semuwal ku pasuvana’ay i tamiyanan . ",
    "要尊敬長輩！": "Kangudu tu matu’asay ! ",
    "朋友之間，要友愛及互助幫助！": "Kasasu’ulah , kapapadang atu cavay ! ",
    "上學不要遲到！": "Aka ka’utang a tala cacudadan ! ",
    "不要浪費金錢！": "Aka palasawad tu pida ! ",
    "下課了，我走出教室。": "Pahanhantu namicudad , taputal kaku . ",
    "教室的外面有一棵麵包樹。": "Ira ku kilang nu apalu i putal nu picudadan . ",
    "有一隻烏秋停在麵包樹的枝椏上。": "Ira ku cacay a tataheciw , micekaw i ca’ang nu apalu . ",
    "那隻烏秋不停地唱歌。": "Tanu radiw sa kira tataheciw . ",
    "叔叔，早啊！": "Maratar haw vaki ! ",
    "Aniw你們要去哪裡？": "A tala cuwa saw kamu , Aniw ? ",
    "媽媽帶我去看醫生。": "Hakulungen kaku nu wina a tala ising . ",
    "你怎麼了？": "Mamaan saw kisu ? ",
    "我發燒了。": "lalisan kaku . ",
    "你喜歡什麼運動？": "U ma’an a nipilaylay ku ka’ulahan nu misu ? ",
    "我喜歡棒球。": "U pang-ciw ku ka’ulahan nu maku . ",
    "為什麼是棒球呢？": "Kiya u pang-ciw saw ? ",
    "為了我的健康。": "U sakakapah nu tireng . ",
    "你會唱歌嗎？": "Mavana’ haw kisu a remadiw ? ",
    "是的，我會唱好聽的歌。": "Hay , mavana’ kaku a remadiw tu kapahay a tengilan a radiw . ",
    "你會跳舞嗎？": "Mavana’ haw kisu a misakeru’ ? ",
    "是的，我跳得很好。": "Hay , kapah ku keru nu maku . ",
    "若是如此，我們一起去跳舞！": "Anu saan , tata misakeru kita ! ",
    "現在幾點鐘？": "Pina’ay ku tuki anini ? ",
    "現在是早上八點鐘。": "Waluway ku tuki tu davak . ",
    "你早上幾點鐘起床？": "Pina’ay ku tuki nu misu a lemuwad tu davak ? ",
    "我早上六點鐘起床。": "enemay ku tuki nu maku a lemuwad . ",
    "你晚上幾點鐘睡覺？": "Pina’ay ku tuki nu misu a mavuti ? ",
    "我在晚上九點三十分睡覺。": "I siwa’ay ku tuki ira ku pangkiw a mavuti kaku . ",
    "你好，我是Avas，（請問）Aniw在家嗎？": "Kapah haw kisu , ci Avas kaku , i luma’ haw ci Aniw ? ",
    "我是Sawmah，我姊姊Aniw不在家，她出去了。": "Ci Sawmah kaku , awaay i luma’ ci kaka nu maku ci Aniw , tahekal cira . ",
    "喔！她什麼時候回來呢？": "A , a hacuwa cira a taluma’ ? ",
    "不會很久，就要回來了。": "Ca’ay katenes , a initu . ",
    "你昨天去哪裡？": "Natala cuwa kisu i nacila ? ",
    "我們去山上探望阿公。": "Natala lutuk kami a milisu’ ci vakiyan . ",
    "阿公請你們吃什麼？": "U ma’an ku sapaka’en ni vaki i tamuwanan ? ",
    "阿公請我們吃飛鼠肉、糯米糕和藤心湯。": "U titi nu rapic , u turun atu kavi nu dungec . ",
    "叔叔，你早啊！": "Maratar haw kisu , vaki ! ",
    "是的！Marang，你在做什麼呢？": "Hay ! Mima’an saw kisu , Marang ? ",
    "我在畫我的媽媽。": "Mikulit kaku tu wina nu maku . ",
    "媽媽的眼睛很漂亮。": "Vangecal ku mata nu wina . ",
    "她的頭髮光鮮又亮麗。": "Tumeli’ aca ku vukes nu nira . ",
    "太陽下山了，天黑了。": "Mucerem ku cidal , tu’eman tu ku remi’ad . ",
    "天黑了，青蛙叫了。": "Tu’eman sahen , masuni ku tatakula’ . ",
    "月亮一出現，貓頭鷹就醒了。": "Masadak ku vulad , mapalal ku tu’ul . ",
    "今天有出太陽嗎？": "Macidal haw anini ? ",
    "是的，今天很熱。": "Hay , caledes anini . ",
    "媽媽外出的時候，有戴帽子嗎？": "Yu tahekal ci ina , situper tu haw ? ",
    "不，她忘了戴帽子。": "Ca’ay , mapawan cira a situper . ",
    "今天下午我可以去玩嗎？": "Kapah haw kaku a mihulul i namalahuk ? ",
    "不行，外面下著大雨。": "Aka , tata’ang ku ’urad i hekal . ",
    "如果雨停了，我可以出去嗎？": "Kapah haw kaku a tahekal , anu masaterep ku ’urad ? ",
    "可以，不要忘了傍晚要回家喔！": "Kapahtu , aka kapawan a taluma tu sansandev ! ",
    "明天是阿嬤的生日。": "U kasuvucan nu vayi anucila . ",
    "今天我和姊姊一起製作糯米糰。": "Misaturun kaku aci kaka nu maku tu vavahi anini . ",
    "明天要送給阿嬤的。": "U sapaveli ci vayiyan anucila . ",
    "我們希望讓她高興。": "Mangalay kami a paka’ulah i ciraan . ",
    "誰呀？": "Cima saw ? ",
    "阿嬤，我們是Lunaw和Nanip，請開門。": "Vayiyaw , ci Lunaw aci Nanip kami , vuhati hen ku panan . ",
    "原來是你們，我好想念你們。": "Araw amuway aca , ma’uruntu kaku i tamuwanan . ",
    "阿嬤，祝妳生日快樂！": "Vayiyaw , kalipahak kisu tu kasuvucan . ",
    "阿嬤閉上眼睛許願！": "Vayiyaw , peleken ku mata a milunguc ! ",
    "許了三個願望。": "U tuluay a lunguc nu valucu’ . ",
    "願我的孩子長得高大！": "Nga’ay taratara:kaw tu ku wawa nu maku ! ",
    "願我們全家人都平安！": "Nga’ay malemed amin ku lalavu nu luma’ nu mita ! ",
    "但願今年大豐收！": "Nga’ay kapakapah ku liwmah anini a miheca ! ",
    "一個禮拜有幾天？": "Pina a remi’ad ku cacay a lalipayan ? ",
    "有七天。": "pitu a remi’ad . ",
    "今天是禮拜（星期）幾？": "U saka pina a rem’iad namilipay anini ? ",
    "今天是禮拜天。": "U pilipayan anini a remi’ad . ",
    "我們要去教會做禮拜。": "A tala kiyukay kami a milihay . ",
    "到了夏天溪水很深。": "I revung ku nanum nu tarawadaw i kalaludan . ",
    "但是，到了冬天溪水很淺。": "Nika , adidi ku nanum nu tarawadaw i kasinawan . ",
    "現在是夏季，學生放暑假。": "U kalaludan anini , u pahanhanan nu micudaday . ",
    "但是，有很多颱風。": "Nika , adihay ku valiyus . ",
    "颱風來了，你們今天要上學嗎？": "Initu ku valiyus , a tala cacudadan haw kamu anini ? ",
    "我們今天不必上學。": "Ca’ay ka tala cacudadan kami . ",
    "颱風當天，外面的風雨非常大，你們不要離開屋子。": "Yu valiyusan a remi’ad , pihacen ku tata’ak nu urad atu vali i hekal , aka piliyas kamu tu luma . ",
    "好的，我們知道了。": "Hay , mavana tu kami . ",
    "秋天，橘子成熟期。": "U karuheman nu kama i kasariwsiwan . ",
    "山上呈現綠色、紅色及橙黃色。": "Ira ku langedaway , u lahengangay , u kulawlaway i lutuk . ",
    "Panay一家人都到山上採收橘子。": "Talalutuk a miperu’ tu kama ku lalavu nu luma’ na Panay . ",
    "他們的簍子，一下子就裝滿了。": "Cuvay sa a matumes ku pulul nu heni . ",
    "我們是一群螞蟻。": "U masakaputay kami a lalunah . ",
    "我們工作很勤勞。": "Malaluk kami a dademak . ",
    "掉在地上的飯粒和蟲，": "U mahetikay i sera a pusak atu cirekay , ",
    "我們都搬回家。": "culu’en niyam a pataluma . ",
    "我們是一群勤快的螞蟻。": "U malalukay kami a masakaput a lalunah . ",
    "Rengus和Dawa在哪裡？": "Icuwa ci Rengus aci Dawa ? ",
    "他們在運動場上。": "I kakavekacan ku heni . ",
    "他們在比賽跑步。": "Malecavi’ ku heni a mavekac . ",
    "他們誰跑得快？": "Cima ku sivekacay nu heni ? ",
    "當然是Rengus。": "Ci Rengus tu’i . ",
    "因為他每天努力練習。": "Saka saan , masakilemel cira a minanam tu remiremi’ad . ",
    "我的爸爸是農夫。": "U mawmahay ku wama nu maku , ",
    "他每天辛苦地在田裡耕作。": "Ngeru sa cira a mawmah tu remiremi’ad . ",
    "身體曝曬在太陽下。": "Pa’ing’ing han ku tireng i cidal , ",
    "所以，汗水弄濕了他的衣服。": "Sisa , raremed sa nu tuhem ku vuduy nira . ",
    "今年稻米豐收。": "Anini a miheca , kappah ku tipus , ",
    "爸爸高興得笑呵呵。": "Salipahak sa ci ama a matawa . ",
    "我有一台腳踏車。": "Sivatikar kaku . ",
    "我每天騎腳踏車上學。": "Makavatikar kaku a tala cacudadan tu remiremi’ad . ",
    "有一天，在上學的路上，": "Tuya cacay a remi’ad , i lalan nu saka tala cacudadan , ",
    "我的腳踏車壞掉了。": "mapeci ku vatikar nu maku . ",
    "有一位好心的叔叔經過，": "Ira ku mita’elivay nu kapahay ku valucu’ a vaki , ",
    "他幫我修好腳踏車。": "padangan nu nira kaku a misanga tu vatikar . ",
    "要搭什麼（車）到台北？": "Makama’an a tala i Taypak ? ",
    "搭火車。": "Makasilamalay . ",
    "去台北需要幾個小時才會抵達？": "Pina a tatukiyan kiya tangasa i Taypak ? ",
    "大約要三個小時。": "Makatulu a tatukiyan . ",
    "火車和公車哪一個比較快呢？": "Icuwa’an ku kalamkamay nu silamalay atu vasu ? ",
    "火車比較快。": "U silamalay ku kalamkamay . ",
    "路上汽車很多。": "Adihay ku karireng i lalan . ",
    "走路要小心。": "Na’unen ku rakat . ",
    "搭公車要排隊上車。": "Pisilesili a midakaw tu vasu . ",
    "騎摩托車一定要戴安全帽。": "Kasihilumitu a maka utuvay . ",
    "台灣有很多山。": "Adihay ku lutuk nu Taywan . ",
    "台灣最高的山是玉山。": "U satarakaway a lutuk nu Taywan ku I-san . ",
    "我們的部落有山嗎？": "Ira haw ku lutuk nu niyaru’ nu mita ? ",
    "是的，我們的部落有很多山。": "Hay , adihay ku lutuk nu niyaru’ nu mita . ",
    "有的比較高，有的比較矮。": "Ira ku tarakaway , ira ku pu’eneray . ",
    "請問，美崙山在哪裡？": "Mipalita’a hen kaku i tisuwanan , icuwa ku Pa-rik ? ",
    "美崙山在北邊。": "I maka amis ku Pa-rik . ",
    "我請問你，如何前往荳蘭部落？": "Mipalita’a hen kaku i tisuwanan , ma’anen a tayra i niyaru’ nu Natauran ? ",
    "往南走就到了。": "Tatimul han ku rakat a tangasatu . ",
    "要走多久呢？": "Hacuwa ku tenes a remakat ? ",
    "大約要半小時。": "Makapangekiw nu tatukiyan . ",
    "海裡有什麼？": "U ma’an ku ira’ay i liyal ? ",
    "海中有魚、蝦和螃蟹。": "Ira ku vuting , urang atu kalang i liyal . ",
    "螃蟹有幾隻腳？": "Pina ku kuku nu kalang ? ",
    "螃蟹有八隻腳。": "walu ku kuku nu kalang . ",
    "海水喝起來的味道如何？": "Mama’an a nanumen ku nanum nu liyal ? ",
    "海水是鹹的。": "ahecid ku nanum nu liyal . ",
    "漁夫常常出海捕魚。": "Hina tala liyal a mivuting ku mivutingay . ",
    "不管風有多麼大，": "Anu tatata’ang ku vali . ",
    "不管浪有多麼高，": "Anu tarakaw ku laying . ",
    "他都不害怕。": "ca’ay katalaw ku heni . ",
    "船上總是裝滿了魚和蝦。": "ca’ay kanca katumes nu vuting atu urang ku lunan . ",
    "阿嬤，我回來了。": "Vayi’yaw , talumatu kaku . ",
    "喔，你放學了！": "U , talumatu haw kisu nay cacudadan ! ",
    "我肚子餓了。": "Masulep tu kaku . ",
    "你想要吃什麼？": "U ma’an ku kangalayan nu misu a keman ? ",
    "我想要吃芋頭。": "Mangalay kaku a keman tu tali . ",
    "正好，桌上有芋頭，你拿去吃吧！": "Malemed kisu , ira i sapad ku tali , ala’en a keman ! ",
    "你喜歡吃什麼？": "U ma’an ku ka’ulahan nu misu a keman ? ",
    "我喜歡吃米飯，你呢？": "U hulu ku ka’ulahan nu maku , kisu i ? ",
    "我喜歡吃糯米糰，不喜歡吃白米飯。": "U turun ku ka’ulahan nu maku a keman , ca’ay ka’ulah tu hulu . ",
    "你知道糯米糰是用什麼（材料）製作的嗎？": "U ma’an ku sapisaturunen , mavana’ haw kisu ? ",
    "我不知道。": "Ca’ay kavana’ kaku . ",
    "我教你，糯米糰是用糯米飯做的。": "Pasevana’aw nu maku kisu , u hakhak ku sasaturunen . ",
    "請坐，請問你要吃什麼？": "Kamaru’ hen , aw ma’an ku ka’enen nu misu ? ",
    "你們有飯嗎？": "Ira haw ku hemay nu namu ? ",
    "那麼，我要一碗麵。": "Anu saan aca , cacayen a wakung ku walay nu maku . ",
    "不要，我不敢吃辣的。": "Na’ay , ca’ay pakakaen kaku tu aledahay . ",
    "說說看，台灣有哪些水果？": "Kasemuwal ma , anu u ma’ama’an ku heci nu lusay nu Taywan ? ",
    "有芭樂、木瓜和香蕉，還有很多不知道名子的水果。": "Ira ku kiyaves , kuwa atu pawli , adihay hen ku ruma u ca’ayay kavana’i ku ngangan . ",
    "你每天吃水果嗎？": "Keman haw kisu tu heci nu lusay i remiremi’ad ? ",
    "不，我很少吃水果。": "Ca’ay , ca’ay kakema:en kaku tu heci nu lusay . ",
    "要常吃水果，身體才會強壯。": "Kahina ka’en tu heci nu lusay , kiya kapah ku tireng . ",
    "你們家有果樹嗎？": "Ira haw ku lusay nu luma’ namu ? ",
    "有，我們家前面有芭樂，後面有土龍眼。": "Hay , ira ku kiyaves niyam i a’ayaw nu luma’ , ira ku kuwawi i lalikul . ",
    "那些果樹每年都結果實嗎？": "Siheci haw kira lusay tu mihemiheca’an ? ",
    "是的，結很多果實。": "Hay , adihay ku heci . ",
    "因為日照充足，所以結很多果實。": "Saka saan , kappah ku nika pacidal , sisa adihay ku heci . ",
    "冰箱裡有西瓜嗎？": "Ira haw ku ciyak i ping-siyang ? ",
    "有，爸爸昨天買的。": "Hay , ira ku nicakayan ni ama i nacila . ",
    "天氣很熱，我們趕快切來吃吧！": "Caledes ku remi’ad , pela’aw tu nu mita a keman ! ",
    "好，馬上切開！灑一點鹽，會更好吃。": "Hay , pela’aw tu ! Parasrasen tu cilah kiya matungal ku alesu’ . ",
    "老師，我牙齒痛。": "Pasuvana’ay , adada ku wadis nu maku . ",
    "是不是因為你糖果吃多了？": "Ca’ay haw kaw nika adihayan ku nika’en nu misu tu piyang ? ",
    "我該怎麼辦？": "A ma’an hantu nu maku ? ",
    "你趕快去給醫生看！": "Kalamkamen a tala ising ! ",
    "以後要少吃糖果，而且要常刷牙。": "Anu ruma , sanukeren ku nika’en tu piyang , kahina sulac aca tu wadis . ",
    "老師稱讚我是一個很乖巧的孩子。": "Mahemek ku pasuvana’ay tu nika u manunengay kaku a wawa . ",
    "因為，我飯前會洗手。": "Saka saan , i a’ayaw nu ka’en , mamanaw kaku tu kamay , ",
    "我不浪費碗裡的食物，": "Ca’ay palasawad kaku tu i kaysingay a kaka’enen , ",
    "飯後，我會刷牙，": "i herek nu ka’en , misulac kaku tu wadis , ",
    "因為，我還會幫忙洗碗盤和筷子。": "saka saan , mipadang aca kaku a misuvaw tu kaysing , sala atu alapit . ",
    "今天的午餐有雞肉、蛋、長豆，還有山蘇。": "U sakalahuk anini , ira ku titi nu ayam , lita’ul , lumingay , ira aca ku lukut . ",
    "這些是學校預備的午餐嗎？": "U sapakalahuk haw nu cacudadan kiniyan ? ",
    "是的，是學校為我們預備的午餐。": "Hay , u sapakalahuk nu cacudadan i tamiyan . ",
    "你們都吃飽了嗎？": "Mavecul amin haw kamu ? ",
    "是的，我們不是吃飽而已，也益於身體健康。": "Hay , ca’ay kaw nika vecul a cacay niyam , sikakapah aca nu tireng . ",
    "我打球時，不小心摔倒了。": "Matulu’ kaku naca’ay pina’un a mimali . ",
    "我的膝蓋受傷而且流血。": "Maduka , maremes aca ku tusur nu maku . ",
    "老師為我的傷口擦藥及包紮。": "Pa’iyuwan , tavuen aca nu pasevana’ay ku duka nu maku . ",
    "雖然我現在走路是一拐一拐的樣子，": "Kiyanca misapikupikuh hen ku rakat nu maku anini , ",
    "但是，不要幾天就會康復。": "nika , a ca’ay kapina a remi’ad a kapahtu . ",
    "小朋友，你要買什麼？": "Wawaaw , u ma’an ku cakayen nu misu ? ",
    "老闆，我要買鉛筆和簿子。": "Tawki , micakay kaku tu sapisurit atu sasuritan . ",
    "你要買多少？": "A pina ku nicakay nu misu ? ",
    "鉛筆一枝，簿子一本。": "Cacay ku sapisurit , cacay ku sasuritan . ",
    "鉛筆一枝五元，簿子一本九元。": "Limaan ku sapisurit , siwaan ku sasuritan . ",
    "五加九，總共十四元。不貴。": "Lima tungalan tu siwa , savaw tu sepat a makumud . ca’ay katekes . ",
    "老闆，我有一百元，要換零錢。": "Tawki , ini ku patekenan nu pida nu maku , mangalay a mivalic tu ravur . ",
    "你要怎麼換？": "A ma’anen nu misu ku nipivalic ? ",
    "我要換十個十元的。": "A muketep ku nipivalic tu muketepay nu maku . ",
    "好，十、二十、三十、四十、五十、六十、七十、八十、九十。唉呀！不夠。": "Hay , pulu’ , tusa a pulu’ , tulu a pulu’ , sepat a pulu’ , lima a pulu’ , enem a pulu’ , pitu a pulu’ , walu a pulu’ , siwa a pulu’ . Aya ! Ca’ay kadengay . ",
    "沒關係，你可以再換給我兩個五元的。": "Siruma , pavalici’ kaku tu tusa nu limaay a karivuwa’ . ",
    "媽媽每星期給五十元。": "I lalipayan , limasa a pulu’ ku nipaveli nu wina i takuwan . ",
    "我就存二十元。": "Suped han nu maku ku tusaay a pulu’ . ",
    "我長大時，就會有很多錢。": "Anu matu’astu kaku , a adihay ku pida . ",
    "老師說：「積少成多」。": "Suwalsa ku pasevana’ay , “ Anu supedsa , araw adi:hay aca . ” ",
    "這句話很有道理。": "Sulinay kina suwal . ",
    "時鐘有兩支針。": "Tusa ku rinum nu tuki . ",
    "一支長，一支短。": "Cacay ku tarayaay , cacay ku apuru’ay . ",
    "長針走得快，一天走二十四圈。": "Karakat ku tarayaay , cacay a remi’ad kina tusa a pulu’ ira ku sepat a maliyut . ",
    "短針走得慢，一天走兩圈。": "Mana’un ku apuru’ay , cacay a remi’ad kina tusa a maliyut . ",
    "從早上到晚上，都沒有休息。": "Nanu davak tangasa i lavi’i , ca’aca’ay pahanhan . ",
    "好像在告訴我們，要珍惜時間。": "Matiya u pasevana’ay i tita’an , kalumela tu remi’ad a saan . ",
    "爸爸給我新手錶。": "Pavelian nu wama kaku tu valuhay a tuki . ",
    "我每天戴著它。": "Satukian nu maku tu remiremi’ad . ",
    "它發出滴答滴答的聲音。": "Titatitasa a masuni cira . ",
    "上學或是回家，": "Anu talacacudadantu , anu katalumatu , ",
    "隨時提醒我要準時。": "mirucek tu tuki , u papisamataay i takuwan . ",
    "早上六點鐘，媽媽叫我起床。": "Enemay ku tuki tu davak , palalan nu wina kaku . ",
    "中午十二時，她忙著做午餐。": "Savaway tu tusa nu kalahukan , awaay sa ku lawad nira a misakalahuk . ",
    "下午三點，她到阿嬤家學織布。": "Namalahuk tuluway ku tuki namalahuk , tayra cira i vayi a minanam a mitenun . ",
    "夜深了，她還在做家事。": "Terungtu nu lavi’i , dademak hen cira tunu luma’ . ",
    "從早上到晚上，她沒有休息過。": "Nanu davak tangasa i lavi’i , ca’y hen pahanhan cira . ",
    "媽媽，你辛苦了。": "Ina , mangeru’tu kisu . ",
    "Kulas有十隻羊。": "Muketep ku siri ni Kulas . ",
    "他每天讓羊在草地上吃草。": "Pakunira han nira ku siri a mingusngus i rengurengusan tu remiremi’ad . ",
    "數數看，有沒有少？": "Sa’usienma anu simasidayay ? ",
    "一、二、三、四、五、六、七、八、九，少了一隻。": "Cacay , tusa , tulu , sepat , lima , enem , pitu , walu , siwa , masiday ku cacay . ",
    "趕快去找，牠會在哪裡？": "Kalamkamen a mikilim , anu icuwa:tu ? ",
    "找到了！原來牠躺臥在大石頭的後面。": "Matepatu ! Araw madiku:tu i lalikul nu tataakay a vukeluh . ",
    "蛇喜歡在夜裡出現。": "Maulah ku uner a masavak tu lavii’ . ",
    "牠躲在潮濕的地方和石頭堆裡。": "I su’emetay atu atu atulan a milimek cira . ",
    "牠只要張開嘴，老鼠和青蛙都難逃離。": "Anu temuwa’tu cira , ca’aytu pakalaliw ku edu atu tatakula’ . ",
    "蝴蝶真美麗。": "Vang:cal a melawan ku adipapang . ",
    "牠原是一隻毛毛蟲。": "Nanu vavayuh cira . ",
    "現在，牠穿著美麗的衣服，": "Anini , sivuduy cira tu vangcalay , ",
    "在花叢裡飛來飛去。": "savahevahersa i varuvaru’an . ",
    "小心！別掉進蜘蛛的陷阱裡。": "Pi’arawi ! Materaka i salil nu velalutung . ",
    "有一天，猴子欺負穿山甲，": "Tuya cacay a remi’ad , milisapen ku ungay tu alem , ",
    "牠放火燒了洞穴，想要使穿山甲出來，": "curahan nira kira vuhang , mangalay a patahekal tu alem , ",
    "沒想到，火勢越燒越大，": "araw han , tataak tata:ak ku lamal , ",
    "結果，燒到牠自己的屁股。": "araw ma’iluhtu aca ku kuring nira . ",
    "從那時候，猴子的屁股就變成紅色了。": "Nanutiya , lahengangsatu ku kuring nu ungay . ",
    "你會講阿美族語嗎？": "Mavana’ haw kisu a semuwal tu nu Pangcah ? ",
    "會，我會一點點，我正在學習。": "Hay , mavana’ kaku tu adidik , u minanamay hen kaku . ",
    "你在哪裡學阿美族語？": "Icuwa kisu a minanam tu suwal nu Pangcah ? ",
    "我在學校學的。": "I cacudadan kaku a minanam . ",
    "阿美族語好學嗎？": "Kapah haw a nanaman ku suwal nu Pangcah ? ",
    "很好學，也很有趣。": "Hay , kapah saka’ulahan aca . ",
    "這麼說，你講得很流利喔！": "Anu saan , kapah kuni sanu Pangcah nu misu ! ",
    "你們是原住民嗎？": "U Yin-cu-min haw kamu ? ",
    "是的，我們是原住民。": "Hay , u Yin-cu-min kami . ",
    "你們是阿美族嗎？": "U Pangcah haw kamu ? ",
    "不是，我們是太魯閣族。": "Ca’ay , u Taruku kami . ",
    "我們村子裡的都是阿美族人。": "U Pangcah amin ku tamdaw nu niyaru’ niyam . ",
    "我們阿美族分佈在台灣的東部。": "I sawalian nu Taywan ku aru’ nu Pangcah . ",
    "阿公很會講故事。": "Mavana’ a pakungku ku vaki . ",
    "我常常坐在樹下，聽阿公講故事。": "Hina aru’ kaku i sasa nu kilang a mitengil tu kungku ni vaki . ",
    "他知道許多有趣的故事。例如：世界怎麼開始，還有人類從哪裡來？": "Adihay ku kavana’an nira tu kaka’ula han a kungku . Namakacuwa ku kalingatuwan nu hekal , atu namakacuwaay ku tamdaw ? ",
    "不論是快樂的故事或是悲傷的故事，我都很喜歡。": "Matiya u lipahakay a kungku , u kararuman aca , ka’ulahan amin nu maku . ",
    "我用錄音機記錄阿公的故事，": "Lu-ingen nu maku ku kungku ni vaki , ",
    "好讓我們和同學一起聽。": "kay han makumud kami atu kaput a mitengil . ",
    "誰發明了電話？": "Nacima ku misanga’ay tu sapakatelay a suwal ? ",
    "世界最高的大樓在哪裡？": "Icuwa ku satarakaway nu nika satungtungruh nu luma’ i hekal ? ",
    "魚用什麼呼吸？": "U ma’an ku sapahanhan nu vuting ? ",
    "天空為什麼會打雷？": "Kiya veteli’an ku kakarayan ? ",
    "這些問題的答案在哪裡可以找得到？": "Icuwa a makatepa tina sapacauv nu demak ? ",
    "在書裡。如果我們勤讀書，可以讓我們增加知識。": "I cudad . Anu malaluk kita a micudad , a matungal ku vana’ nu mita . ",
    "你讀過這本書嗎？": "Nami’asiptu haw kisu tina cudad ? ",
    "是的，我讀過，這本書很好看。": "Hay , nami’asiptu kaku , kapah kina cudad . ",
    "我可以向你借這本書嗎？": "Dengay haw kaku a micaliw i tisuwan tina cudad ? ",
    "我沒有，但是我知道Panay有，我可以幫你借。": "Awaay ku nu maku , nika mavana’ kaku ira ku ni Panay , patadu’aw nu maku kisu a micaliw . ",
    "那就謝謝你了，如果借到了，請你拿給我。": "Aray han nu maku kisu , anu macaliw nu maku , paveli hantu kaku . ",
    "好的，看完了，還是由你還給她。": "Hay , anu maherektu a mimelaw , ka’isutu ku panukasay i ciraan . ",
    "昨天我和同學一起到書店去。": "Mahakulung kaku atu kaput i nacila a tayra i pacakayay tu cudad . ",
    "我們兩人都想要買字典和故事書。": "Mangalay kami a micakay tu cu-tin atu nu kungku a cudad . ",
    "結果我們兩人各買一本相同的字典。": "Salikulay maleka micakay kami a tatusa tu malcaday a cu-tin . ",
    "但是，我們買的故事書卻不相同。": "Nika , ca’ayay kalecad ku kungku a cudad . ",
    "他買的是《安徒生童話》，我的是《伊索寓言》。": "U nicakayan satu nira , uni “ An-tu-sen a kungku ” nu wawa , u nu maku satu , uni “ I-su a kungku ” . ",
    "雖然我們買的書不同，但是價錢一樣。": "Kiyanca ca’ay kalecad ku nicakayan nu niyam a cudad , nika malecad ku aca . ",
    "我在練習寫字，": "Minanam kaku a misurit , ",
    "我很希望能趕快學會。": "mangalay kaku a kalamkam a mavana’ . ",
    "當我學會寫字的時候，": "Anu mavana’ tu kaku a misurit , ",
    "最想寫信給遠方的表哥。": "u kangalayan a pacudad nu maku , kiya maraayay a pusadak nu kaka . ",
    "他到外地工作，我很想念他。": "Tayra i nu tawan a niyaru’ a dademak cira , ma’urun tu kaku i ciraan . ",
    "不知道他這幾年過得怎麼樣？": "Mamaanay tu hakiya ku ’urip nira tu mihemiheca . ",
    "哥哥你好嗎？": "Kapah haw kisu kaka ? ",
    "收到你的信，我很高興。": "Maala’tu ku nipacudad nu misu , lipahak kaku . ",
    "上個月你送給我的那三本書，我都很喜歡。": "I ayaw a vulad ira nipaveli nu misu tiya tuluay a cudad , ka’ulahan nu maku amin . ",
    "聽說你畢業了，就要成為老師。": "U tengil nu maku , mapaherektu nu misu ku nipicudad , a malapasevana’aytu kisu saan . ",
    "我要努力讀書，": "A misakilmel kaku a micudad , ",
    "希望將來我和你一樣，成為一位優秀的老師。": "kayhan a malecad kaku atu kisu , a malakapahay a pasevana’ay anu’ayaw . ",
    "我每天寫日記。": "Misurit kaku tu demak nu remiremi’ad . ",
    "我把每天發生的事情記下來。": "Suriten nu maku ku demak nu remiremi’ad . ",
    "這樣不但可以練習寫字，": "Na mahaen , hanipinanam hantu nu maku a misurit , ",
    "也可以練出我的耐心耐力。": "madengay aca a milaylay , mihemhem tu valucu’ nu maku . ",
    "因此，我要好好的保存它。": "Sisa , a sadimelen nu maku a milesimet . ",
    "郵差穿著綠色的衣服。": "Sivuduy tu langdaway ku yu-cay . ",
    "每天替人們送信。": "A parasit tu nipacudad nu tamdaw i remiremi’ad . ",
    "他把每封信送到每戶人家。": "Hacacay han nira a patangasa ku nipacudad i lumaluma’an . ",
    "郵差也感到喜悅與滿足。": "U yu-cay satu , mikihatiya a lipahak , a mi’edem tu ulah nu valucu’ . ",
    "我們阿美族人出外打獵有所獲，一定會把獵物分享給親友。": "Anu sitama’ kita u Pangcah namiadup , ca’ay kanca pavatis tu laluma’an . ",
    "有遠方來的朋友做客，一定會把最好的食物擺出來。": "Anu silavang tu maraayay , ca’ay kanca patata tu sakapahay a kakaenen . ",
    "部落裡有慶典，有人做糯米糕，有人做酒釀，有人做酒，有人宰豬。": "Anu silisin ku niyaru’ , ira ku misaturunay , misaeraway , misaepahay , atu mipacukay tu vavuy . ",
    "這是我們阿美族的生活傳統習慣。": "U lekakawa nu rayray atu ’urip nu mita u Pangcah . ",
    "老人常說：「蛙鳴天晴，烏鴉啼叫變天。」": "Suwalsa ku matu’asay , “ Anu masuni ku tatakula’ , a kapah ku remi’ad . Anu masuni ku ak’ak , a masumad ku remi’ad . ” ",
    "這句話的意思是：": "U sananay kina suwal , ",
    "如果傍晚聽見蛙鳴，那麼隔天會天晴。": "anu matengil ku suni nu tatakula’ tu sansandev , a kapah ku remi’ad tu cila . ",
    "聽見烏鴉早晨啼叫，會變天。": "Anu matengil ku suni nu ak’ak tu davak , a masumad ku remi’ad . ",
    "這是祖先生活經驗的累積。": "U supsup nu nika’urip nu tu’as kinian . ",
    "雖然不一定可靠，但是通常都很準。": "Kiyanca ca’ay kaw papasu’linen amin , nika ira ku marucekay . ",
    "今天老師教我們製作竹笛。": "Anini a remi’ad pasevana’ i tamiyan ku pasevana’ay a misanga’ tu viyuk . ",
    "什麼是竹笛？": "U ma’an ku viyuk ? ",
    "它是我們祖先發明的樂器，是箭竹打洞製作的。": "U nisangaan nu tu’as nu mita a sasuni’en , u nivuhangan tu vulu’ . ",
    "什麼時侯可以吹笛子？": "Hacuwa a miviyuk ? ",
    "在農閒的時侯吹奏。": "I kasilawadan nu mawmahay a miviyuk . ",
    "但是如果有親人去世，就不能吹奏，否則會觸犯禁忌。": "Nika , anu simapatayay nu lalavu nu luma’ , ca’ay kangaay a miviyuk , mi’apa anu ca’ay pilimu’ut . ",
    "我們的部落有茅屋、穀倉和瞭望台。": "Ira kunu eli’ a luma’ , u alili atu papaengawan nu niyaru’ niyam . ",
    "我們茅屋既涼快又溫暖。": "Saepi’ aca diheku aca kunu eli’ a luma’ niyam . ",
    "穀倉用來存放農作物，防止老鼠進入偷吃。": "U pisingaan tu tipus ku alili atu saka ca’ay kacumud nu edu a mikaen . ",
    "瞭望台在部落的入口，用来觀察敵人的動靜。": "I adawang nu niyaru’ ku papaengawan , u pimelawan tu rakat nu ada . ",
    "花蓮市離部落不遠。": "Ca’ay karaay ku niyaru’ nu Navakuwan . ",
    "那裡有商店、郵局和醫院。": "Ira itila ku patiyamay , Yu-ci atu paisingan . ",
    "我們可以到商店購買東西。": "Madengay kita a tala patiyamay a micakay tu maamaan . ",
    "也可以到郵局存錢、領錢和寄信。": "Madengay aca a tala Yu-ci a misinga’ a miala tu pida atu patayra tu sapacudad . ",
    "現代的設施使我們的生活更方便。": "Unu aniniay a nipatireng , sikacaluway nu ’urip nu mita . ",
    "原住民的人口佔台灣總人口的2%。": "U tamdaw nu Yin-cu-min , cacay a patekenan tusa ku kilac nu tamdaw i Taywan . ",
    "原住民的人口，大約有一半的住在部落裡。": "U tamdaw nu Yin-cu-min , malatusa ku maru’ay i niyaru’ . ",
    "另一半的原住民已經住在都市裡了。": "U ruma a latusa nu Yin-cu-min i tukaytu a maru’ . ",
    "都市裡工作機會比較多，所以吸引年輕人。": "Adihay ku kadademakan i tukay , sisa masulut ku kapah . ",
    "他們已經在都市定居、工作、結婚、生子。": "I tukaytu kuheni a maru’ , a dademak , a maramud , a siwawa . ",
    "所以，現在有很多的原住民的後代在都市裡出生和長大。": "Sisa alumantu anini ku wawa nu Yin-cu-min a suvucen , a matu’as i tukay . ",
    "每年的八月到九月之間，我們的部落舉行豐年舞祭。": "I laed nu sakawalu atu sakasiwa nu vulad i mihemihca a malalikid ku niyaru’ niyam . ",
    "這是部落最重要的日子，也是每個家族團聚的時刻。": "U tadamaanay a remi’ad nu niyaru’ kinian , u kalcapuwan nu kasalumaluma’ a remi’ad . ",
    "大家在廣場上跳舞和唱歌來慶祝慶節日。": "Remadiw , misakeru amin i talu’an a rimurak tina remi’ad . ",
    "今年，我們伯伯全家人從台北搭車回來。": "Anini a miheca , makakarireng a taluma’ ku vaki niyam atu wawa nira namaka Taypey . ",
    "堂哥說：「我們在台北最懷念的，就是家鄉的豐年舞祭。」": "Suwal sa ku pusadak a kaka nu maku , “ U lalikid nu niyaru’ ku masimsimay niyam i Taypey . ” saan . ",
    "我們的部落有祭祖的場所（祖靈屋）。": "Ira ku katalatu’asan nu niyaru’ niyam . ",
    "祭祖時，祭司在祭祖場所之門口，擺上糯米糕、豬肉、檳榔和米酒。": "Anu talatu’as , patata ku sikawasay tu turun , titi nu vavuy , icep atu ’epah i panan nu katalatu’asan . ",
    "祭司虔誠地呼求祖靈享用供品。": "Mi’ang’ang ku sikawasay a pakaen tu tu’as . ",
    "祭司一起吟唱祭歌，一起跳祭舞，祈求祖靈保佑。": "Makumud ku sikawasay a remadiw , a misakeru , a milunguc tu tu’as a midiput tu niyaru’ . ",
    "我們阿美族人講男女結合為一，就是結婚。": "Maramud han niyam u Pangcah ku nikalacacay nu vava’inay atu vavahi . ",
    "在部落裡有人結婚，是家族的大事。": "U tadamaanay a demak nu lalavu nu luma’ ku nikararamud i niyaru’ . ",
    "新郎和新娘，會準備豬肉和酒宴請親友。": "Patata ku valuhay a maramuday tu titi nu vavuy atu ’epah a pakaen tu laluma’an . ",
    "新郎和新娘彼此斟酒，互遞檳榔。": "Mapapatakid atu mapapa’icep ku valuhay a maramuday . ",
    "男性長輩訓勉新郎和新娘，並祝福他們。": "Mitulun ku vaki tu valuhay a maramuday tu sapakalemed i tuhenian . ",
    "今天是我們畢業的日子。": "U herek nu nipicudad niyam anini a remi’ad . ",
    "校長邀請部落長老為我們舉辦成年賽跑禮。": "Takusen nu Syaw-cang ku matu’asay nu niyaru’ a parengreng i tamiyan . ",
    "長老為我們舉辦成年禮的體能考驗。": "Parengrengen nu matu’asay kami . ",
    "我們都帶頭飾賽跑，跑到終點才算通過。": "Maleka sirenget amin kami a marengreng , u tangasaay i patukuran kiya malaselaltu . ",
    "長老為我們祈福，並勉勵我們努力讀書，勤奮工作。": "Pakalemed ku matu’asay i tamiyan , mitulun a pakakilmel a micudad , a malaluk aca a dademak . ",
    "驪歌響起，我們一個接一個走出學校，邁向新的人生。": "Remadiw hen tu likul a radiw , sacacacacay satu kami a miliyas i cacudadan , a misu’ayaw tu valuhay a ’urip . "
}