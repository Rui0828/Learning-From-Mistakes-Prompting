{
    "Embiyax/Malu su hu ? ": "你好嗎？",
    "Embiyax/Malu ku bay/balay , isu wa ? ": "我很好，你呢？",
    "Embiyax/Malu ku bay/balay uri . ": "我也很好。",
    "Ima su ka isu hu ? ": "請問你是誰？",
    "Laqi ku empuyas/empatas ka yaku . ": "我是學生。",
    "Ima ka hiya ? ": "他是誰？",
    "Emptsa ka hiya . ": "他是老師。",
    "Hiyu han ! ": "請起立！",
    "Qbahang binaw ! ": "請聽聽看！",
    "Rngaw binaw ! ": "請說說看！",
    "Tluung da ! ": "請坐下！",
    "Tapas ku Walis ka yaku . ": "我是Tapas Walis。",
    "Pawan Teymu ka hangan mu . ": "我的名字是Pawan Teymu。",
    "Siyac : Laqi su snaw ka isu hu ? ": "Siyac：你是男生？",
    "Iwan : Uxay , yaku u qridil ku . ": "Iwan：我們是女生。",
    "Siyac : Snaw ka yami , qridil ka yamu . ": "Siyac：我們是男生，你們是女生。",
    "Iwan : Siyac , dsnaw namu kana ka yamu , dqridil nami kana ka yami . ": "Iwan：Siyac，你們都是男生，我們都是女生。",
    "Niqan kingal ka huling mu . ": "我有一隻狗。",
    "Mqalux rakaw na ka huling mu . ": "我的狗是黑色的。",
    "Kuxul mu bay/balay ka huling mu . ": "我很喜歡我的狗。",
    "Smkuxul bay/balay knan ka hiya uri . ": "我的狗也喜歡我。",
    "Wawa/Way inu ka emptsa hu ? ": "請問老師在哪裡？",
    "Nii hini ka hiya . ": "在這裡。",
    "Wawa/Way inu ka ppatas/bbatas su hu ? ": "你的筆在哪裡？",
    "Wawa/Way ka ppatas/bbatas mu . ": "我的筆在那裡。",
    "Manu ka nii ? ": "這是什麼？",
    "Ptasan/Btasan ka nii . ": "這是桌子。",
    "Chdil bay ka ptasan/btasan way hu ? ": "那張桌子很重嗎？",
    "Kiya hmi ! Chdil bay/balay . ": "是啊！很重。",
    "Ima ka sediq wawa/way hu ? ": "那個人是誰？",
    "Bubu mu ka wawa/way . ": "那是我媽媽。",
    "Manu qpahun na ka hiya ? ": "她是做什麼工作？",
    "Empchada ka hiya . ": "她是廚師。",
    "Niqan patas ka babaw patasn/btasan hu ? ": "桌子的上面有書嗎？",
    "Niqan tru patas ka wawa/way babaw ptasan/btasan . ": "桌子的上面有三本書。",
    "Embanah ka kingal , mqalux ka dha . ": "一本是紅色的，兩本是黑色的。",
    "Nima ka embanah patas wawa/way hu ? ": "紅色的書是誰的？",
    "Nemptsa ka patas embanah wawa/way . ": "紅色的書是老師的。",
    "Niqan rima hiyi sediq ka tnsapah mu . ": "我的家有五個人。",
    "Niqan bubu rudan , tama , bubu , swayi mu qridil mi yaku . ": "有祖母、爸爸、媽媽、妹妹和我。",
    "Nii ku muyas/matas patas tutiping/tucipiq pyasan/ptasan ka yaku . ": "我在小學讀書。",
    "Yudaw : Bubu , krbuwan ! Nii ku mtutuy da ! ": "Yudaw：媽媽，早安！我起來了！",
    "Bubu : Krbuwan ! Uqay ta pnchada mrbu haw ! ": "媽媽：早安！我們來吃早餐，好嗎？",
    "Yudaw : Iya han ! Emptrima ku dqras mi msuus ku rupun . ": "Yudaw：等一下！我要洗臉和刷牙。",
    "Bubu : Blayaq hari trima wah ! ": "媽媽：好好地洗喔！",
    "Piya ka kngkawas su da hu ? ": "請問你幾歲了？",
    "Maxal ka kngkawas mu da . ": "我十歲了。",
    "Piya ka mnswayi su hu ? ": "請問你們有幾個兄弟姊妹？",
    "Dha ka qbsuran mu snaw mi kingal ka swayi mu qridil . ": "兩個哥哥和一個妹妹。",
    "Piya kngkawas na ka swayi su qridil da hu ? ": "請問你妹妹幾歲了？",
    "Empitu ka kngkawas na da . ": "她七歲了。",
    "Wawa/Way inu ka sapah su ? ": "你的家在哪裡？",
    "Wawa/Way alang dwiyaq ka sapah mu . ": "我的家在山上。",
    "Wawa/Way sdalih pyasan/ptasan ka sapah su hu ? ": "你的家在學校附近嗎？",
    "Kiya hmi ! Wawa/way sdalih pyasan/ptasan ka sapah mu . ": "是啊！我的家在學校附近。",
    "Mksa ku musa pyasan/ptasan kddiyax ka yaku . ": "我每天走路去學校。",
    "Tadaw : Pniyah su inu ka isu ? ": "Tadaw：你從哪裡來？",
    "Pitay : Pniyah ku alang Toda ka yaku . ": "Pitay：我從都達來。",
    "Tadaw : Musa su inu ka kusun ? ": "Tadaw：你明天去哪裡？",
    "Pitay : Kusun u musa ku alang Paran . ": "Pitay：我明天要到巴蘭部落。",
    "Tadaw : Swayay ta han ! Thuway musa ha ! ": "Tadaw：再見了！請慢走囉！",
    "Malu karac ka saya/sayang . ": "今天是好天氣。",
    "Wada tmcamac dwiyaq ka tama mu . ": "爸爸到山上狩獵。",
    "Wada mahu lukus siyaw ayu ka bubu mu . ": "媽媽到溪邊洗衣服。",
    "Qbsuran mu snaw mi yaku u emppulah nami sapah ruma . ": "哥哥和我在家裡玩。",
    "Wada mkala dwiyaq ka hidaw da . ": "太陽在山頭升起了。",
    "Wada qmpah qmpahan ka tama mi bubu . ": "爸爸和媽媽到田裡工作。",
    "Wada cmriyu krkarac baraw ka idas da . ": "月亮出來了。",
    "Miyah sapah ubiyan ka tama mi bubu . ": "爸爸和媽媽傍晚回家。",
    "Msupu nami mkan pnchada ubiyan mi qmita nami ppngrah kman . ": "我們一起吃晚餐和看星星。",
    "Ubus : Nii qmuyux da . ": "Ubus：正在下雨了。",
    "Bakan : Wawa/Wa su madas bubung hu ? ": "Bakan：你有帶雨具嗎？",
    "Ubus : Madas ku hmi ! ": "Ubus：我有帶啊。",
    "Bakan : Twinu ka bubung su ? ": "Bakan：你的雨具是哪一把呢？",
    "Ubus : Trasi nii ka bubung mu . ": "Ubus：我的雨具是這把雨傘。",
    "Walis : Mmenu rakaw na ka rulung hu ? ": "Walis：請問雲是什麼顏色？",
    "Kumu : Embhuway ka rakaw niya . ": "Kumu：它的顏色是白色的。",
    "Walis : Ya malu qtaan ka hakaw utux hu ? ": "Walis：請問彩虹好看嗎？",
    "Kumu : Rmabang bay/balay malu qtaan ka hakaw utux . ": "Kumu：彩虹更加好看。",
    "Wawa/Wa hraan spac pusu phpah ka ccka bsuring . ": "野地中有四朵花。",
    "Niqan mspac pusu spriq ka hiya . ": "那裡有八枝草。",
    "Sbhuran bwihur daw maku bay/balay mqaras . ": "風吹來，很高興。",
    "Mllu ka phpah daw so bay/balay wawa/wa thmuku . ": "花動時好像在點頭。",
    "Mllu ka sspriq daw so bay/balay wawa/wa tmapaq bawa . ": "草動時好像在拍手。",
    "Hbaraw bay/balay ka dangi/lupung mu . ": "我有很多朋友。",
    "Mreykung bay/balay ka Iyung , uhiyux bay/balay ka Tumun . ": "Iyung很高，Tumun很矮。",
    "Mdrumuc bay/balay ka Apay ; embhitur bay/balay ka Watan . ": "Apay很勤勞，Watan很懶惰。",
    "Msupu nami muyas/matas patas mi empulah nami kddiyax . ": "我們每天一起讀書和玩耍。",
    "Dmudu mnan ka emptsa , ": "老師教導我們：",
    "“ Sprui bay/balay qmita ka rudan ” enca . ": "「要尊敬長輩。」",
    "“ Pwwalu mi pddayaw bay/balay ka dangi/lupung ” enca . ": "「朋友要互相友愛和幫助。」",
    "“ Iya bay/balay scuqi musa muyas/matas patas ” enca . ": "「上學不遲到。」",
    "“ Iya bay/balay khmti smeliq ka pila/hbangan ” enca . ": "「用錢不浪費。」",
    "Msangay muyas/matas patas da , musa ku mkksa nganguc han . ": "下課了，我要出去一下。",
    "Niqan kingal pusu qhuni nunuh ka nganguc pyasan/ptasan . ": "室外有棵榕樹。",
    "Wawa/Wa ttama babaw qhuni hiya ka sisil . ": "樹上有繡眼鳥。",
    "Wawa/Wa mqaras muyas uyas ka sisil . ": "繡眼鳥在唱歌。",
    "Tama rudan ! Krbuwan ! Embiyax su hu ? ": "伯伯！早安！你好嗎？",
    "Iyang , musa su inu hu ? ": "Iyang，你要去哪裡呢？",
    "Dsun kuna musa pqita mnarux spuhan ka bubu mu . ": "媽媽要帶我去醫院看病。",
    "Wawa/Wa su hmuya da ? ": "你怎麼了？",
    "Nii ku qrapan mnarux ka tunux mu da . ": "我的頭在痛。",
    "Manu ka kuxul su bay/balay psbiyax hiyi hu ? ": "你最喜歡什麼運動？",
    "Smkuxul ku bay/balay psboru tqriyan . ": "我最喜歡打籃球。",
    "Hmuya pa ? ": "為什麼呢？",
    "Alaw skbiyax hiyi mu ka psboru tqriyan . ": "因為會使我身體更健康。",
    "Mkla su muyas uyas hu ? ": "你會唱歌嗎？",
    "Iq ! Mkla ku muyas uyas malu bhangan uyas . ": "是的！我會唱好聽的歌。",
    "Mkla su rmri hu ? ": "你會跳舞嗎？",
    "Mkla ku ! Malu bay/balay qtaan ka rri mu . ": "我會！我舞跳得非常好。",
    "Kiya ! Supu ta muyas uyas mi rmri rri haw ! ": "好！我們一起唱歌和跳舞吧！",
    "Piya patas hidaw ka saya/sayang hu ? ": "現在是幾點鐘？",
    "Mspac patas hidaw ka saya/sayang . ": "現在是八點鐘。",
    "Piya patas hidaw ka mtutuy su mrbu hu ? ": "你早上幾點鐘起床？",
    "Mtru patas hidaw cmka mtutuy ku ka yaku . ": "我六點半鐘醒來。",
    "Musa su knuwan ka isu da ? ": "你什麼時候回去呢？",
    "Musa ku kman kiya ka yaku da . ": "我今天晚上就走。",
    "Wey ! Kuni ku ka yaku , ya wawa/wa hiya ka Iwan hu ? ": "喂！我是Kuni，請問Iwan在嗎？",
    "Uka hini ka Iwan wah ! Wada nganguc ka hiya . ": "不在這裡喔！她已外出了。",
    "Ipay ku ka yaku hmi ! ": "我是Ipay啊。",
    "Han ! Miyah knuwan ka hiya da hu ? ": "喔！她什麼時候回來呢？",
    "Yabay uxay biyaw miyah da . ": "可能快回來了。",
    "Yahi cmbu deyngwa/qnawal kiya hari da . ": "待會兒再打電話給她。",
    "Mnusa namu inu ka ciwa ? ": "你們昨天到哪裡？",
    "Mnusa nami qmita tama rudan alang dwiyaq ka ciwa . ": "昨天我們到山上拜訪阿公。",
    "Spkan namu na manu ka tama rudan hu ? ": "阿公請你們吃什麼？",
    "Qndalan nami na wawa rapic mi buu sunguc ka hiya . ": "他請我們吃飛鼠肉和樹豆湯。",
    "Mkla ku rmicuh patas ka yaku . ": "我會畫圖。",
    "Mkla ku rmicuh hnyuwan bubu mu ka yaku . ": "我會畫我媽媽的畫像。",
    "Malu bay/balay qtaan ka doriq bubu mu . ": "我媽媽的眼睛很漂亮。",
    "Bbaraw mi mqalux bay/balay ka snunux na . ": "她的頭髮又黑又長。",
    "Umqi ka hidaw daw mkuung ka karac da . ": "太陽下山時，天暗了。",
    "Mkuung ka karac daw muyas ka psiyus da . ": "天暗時，蟋蟀叫了。",
    "Muyas ka psiyus daw criyu ka idas da . ": "蟋蟀叫時，月亮出來了。",
    "Criyu ka idas daw mtutuy ka tukung da . ": "月亮出來時，貓頭鷹醒了。",
    "Malu karac ka saya/sayang hu ? ": "今天天氣好嗎？",
    "Ida malu hmi ! Mtilux bay/balay ka karac saya/sayang . ": "當然好啊！今天天氣很熱。",
    "Musa nganguc ka bubu ciida u wada mkbunuh hu ? ": "媽媽外出時有戴帽子嗎？",
    "Ini wah ! Wada cmhungi mkbunuh ka hiya da . ": "沒有！她忘了戴帽。",
    "Mtduwa ku musa empulah ka babaw cka hidaw kiya hu ? ": "今天下午我可以出去玩嗎？",
    "Ini tduwa wah ! Beyhing bay/balay ka quyux . ": "不行！下大雨。",
    "Nasi ini quyux daw mtduwa ku musa empulah nganguc hu ? ": "如果雨停了，我可以出去玩嗎？",
    "Tduwa hmi ! Binaw iya chungi miyah mkan pnchada ubiyan ha . ": "可以！記得要來吃晚飯喔。",
    "Diyax pntingan bubu rudan ka kusun . ": "明天是阿嬤的生日。",
    "Emphlama nami saya/sayang ka yami qbsuran mu qridil mi yaku . ": "今天我和姊姊要做糕。",
    "Sbuway nami bubu rudan kusun ka kiya . ": "我們明天將它送給阿嬤。",
    "Kiya so na musa qrasun bay/balay smtrung . ": "希望讓她很高興。",
    "Ima ? ": "誰？",
    "Bubu rudan ! Ribix mi Tadaw nami wa ! Brahaw misu rwahi ka nluk su ? ": "阿嬤！我們是Ribix和Tadaw啊！請妳開門好嗎？",
    "Akay ! Kla uri yamu hay ! Ma namu so smdamac bay/balay ! ": "唉呦！原來是你們喔！好想念你們！",
    "Bubu rudan ! So qrasun bay/balay ka pntingan su ! ": "阿嬤！祝妳生日快樂！",
    "“ Bubu rudan ! Qmi ka doriq su mi druni han ! ” ": "「阿嬤！請妳閉上眼睛並許願！」",
    "Tru ka sngtangan na dmurun ka bubu rudan . ": "阿嬤許了三個願望。",
    "“ Smatang musa malu kndkilan mi mrana knklaan ka lqlaqi nami . ” ": "願我們的子孫們好好地成長和智慧增加。",
    "“ Smatang musa msblayaq bay/balay ka kndusan mi pnluban tnsapah nami . ” ": "願我們全家人很平安並和睦相處。",
    "“ Smatang musa kari bay/balay ka nangal pnwalang mi qqpahun nami kngkingal kngkawas . ” ": "願我們每年的農作物和工作收穫滿滿。",
    "Piya diyax ka kingal iyax sngayan ? ": "一個星期有幾天？",
    "Mpitu diyax ka kingal iyax sngayan . ": "一個星期有七天。",
    "Tupiya diyax iyax sngayan ka saya/sayang ? ": "今天是星期幾？",
    "Diyax sngayan ka saya/sayang . ": "今天是星期日。",
    "Musa nami kyokay thmuku Utux Baraw ka yami . ": "我們要到教會去做禮拜。",
    "Rbawan da ! Rbawan da ! ": "夏天來了！夏天來了！",
    "Mtilux bay/balay ka karac mi beyhing bay/balay ka qsiya yayung . ": "天氣很熱，而且河水很大。",
    "Alaw pklu nami msangay ka pyasan/ptasan ciida . ": "因為當時我們正逢學校放假。",
    "Kiya mi musa empulah siyaw yayung kiya ka skxlun nami bay/balay . ": "因此河邊戲水，就是我們的最愛。",
    "Rbawan hu ! Rbawan hu ! ": "夏天呀！夏天呀！",
    "Sbhuran ou bay/balay bwihur beyhing ka alang nami uri . ": "很多颱風也會吹襲我們的部落。",
    "Sbwihur beyhing ka karac da , ya namu musa muyas/matas patas na hu ? ": "颱風來了，你們還要上學嗎？",
    "Uxay nami musa muyas/matas patas pyasan/ptasan ka saya/sayang . ": "今天我們不上學。",
    "Naqah ka karac daw iya bay/balay knhmuc musa nganguc han . ": "天候不佳時，暫時不要隨便出去。",
    "Iq wa ! Qmlahang nami nanaq . ": "是的！我們自己會小心。",
    "Krpuhan daw mhada bay/balay ka mudu da . ": "秋天，橘子成熟了。",
    "Qpurang mcaas , embanah mi msama kana ka ddwiyaq . ": "群山都佈滿黃色、紅色、綠色。",
    "Wada lmamu mudu qmpahan kana ka tnsapah Pawan . ": "Pawan一家人上山採橘子。",
    "Ini biyaw htngayan mudu ka brunguy dha . ": "他們的揹簍很快地就裝滿了橘子。",
    "Qpuring nami uyah ka yami , muriq nami bay/balay qmpah kddiyax . ": "我們是一群螞蟻，每天工作很辛勞。",
    "Hqulun nami sapah nniqan kana ka buwax mniq babaw dxral mi kuwi mniq truma qhuni . ": "在地上的米粒和樹下的蟲，我們都搬回去。",
    "Qpuring nami uyah mdrumuc mi msupu qmpah ka yami . ": "我們是一群工作勤快與合作的螞蟻。",
    "Wada inu ka Awi mi Tusan ? ": "Awi和Tusan在哪裡？",
    "Wada tlaman pyasan/ptasan hiya ka dhiya . ": "他們到運動場上。",
    "Wawa/Wa pssuung tmalang ka dhiya . ": "他們在比賽跑步。",
    "Ima dha ka wada embiyax hu ? ": "他們誰贏了呢？",
    "Ida Tusan hmi , alaw knttu smluhay tmalang kddiyax ka hiya . ": "當然是Tusan，因為他每天不斷地練習。",
    "Tmdxral qmpah ka tama mu , muriq bay/balay qmpah qmpahan kddiyax ka hiya . ": "我的爸爸是一位農夫，每天在田裡工作得很辛苦。",
    "Thdawan hidaw ka tunux na mi tmring ka hiyi na , maku bay/balay hriqan mring kana ka lukus na . ": "太陽曬了他的頭和他的身體流汗著，汗水弄濕了他所有的衣服。",
    "Manu so kiya u kari bay/balay kntiyan na payay qmpahan kngkawas cnduray mi thhulis mqaras ka lnglungan na uri . ": "所以近年來他的稻米豐收，他的心中也高興地微笑著。",
    "Niqan kingal ddeynsiya mu ka yaku , ppaan mu musa muyas/matas patas kddiyax ka hiya . ": "我有一台腳踏車，我每天騎著它上學。",
    "Niqan kingal diyax , paapa ku ddeynsiya musa pyasan/ptasan ciida , muda naqah elu ka ddeynsiya mu da . ": "有一天，我騎腳踏車上學時，我的腳踏車在路上壞掉了。",
    "Pklu bay/balay muda hiya ka kingal malu lnglungan sediq , wada na dyawan smalu ka ddeynsiya mu da . ": "剛好有一位好心的人經過那裡，他幫我修了我的腳踏車。",
    "Enchuya musa ka Tayhoku hu ? ": "要怎樣到台北？",
    "Paapa rulu kisiya , basu , uxay uri u skoki dnii . ": "搭火車、公車或飛機等。",
    "Khnu qmbsyaqan dhqan ka paapa rulu kisiya ? ": "搭火車要多久到達？",
    "Ya bay/balay tru iyax patas hidaw . ": "大約三小時左右。",
    "Ya ini biyaw hmrinas diyax ka paapa rulu kisiya dha paapa basu hu ? ": "搭火車比搭公車快嗎？",
    "Paapa rulu kisiya u ida rmabang ini biyaw . ": "搭火車本來就比較快。",
    "Ou bay/balay rulu ka muda mkksa elelu ddaan , asi qmlahang nanaq muda ka sediq . ": "路上來來往往的車子很多，人必須要小心經過。",
    "Asi ka emblayaq embbku tmawa mi paapa basu twaan rulu hiya ka sediq . ": "人必須要好好地在車站等車、搭車。",
    "Iya bay/balay chungi kbunuh ka mriq mi paapa otobay . ": "騎和搭機車時，不要忘記要戴安全帽。",
    "Asi ta ka muru waya elu kksaan kana ka ita . ": "我們必須要遵行交通規則。",
    "Kari bay/balay dwiyaq ka klwaan Taywan . ": "台灣有許多的山。",
    "Yusan ka tupngpung bay/balay kmbrawan dwiyaq Taywan . ": "玉山是台灣最高的山。",
    "Ya niqan dwiyaq ka llingay alang ta hu ? ": "我們部落周遭是否有山呢？",
    "Kiya hmi ! Wawa/Wa qprangan ddwiyaq kana ka ssiyaw talangan ta . ": "是啊！我們的故鄉被群山環繞著。",
    "Niqan duma ka bbeyhing mi ttiping ka ddwiyaq ta . ": "我們的群山有高有低。",
    "Muda inu ka alang Toda hu ? ": "請問Toda部落在哪裡？",
    "Muda mquri elu tuhunac ka alang Toda . ": "它在南方。",
    "Muda inu ka musa alang Ruku daya ? ": "請問怎樣到Ruku daya部落呢？",
    "Msdurux su musa daw kiya dhuq da . ": "你直直地往前走就到了。",
    "Khnu qmbsyaqan kksaan na hu ? ": "它的路程要走多久呢？",
    "Ya bay mpusal rima spngan patas hidaw . ": "大約二十五分鐘。",
    "Mmenu sknxan chpan uqun ka qsiya ucilung ? ": "海水品嚐起來的味道如何？",
    "Mrmun sknxan chpan uqun ka qsiya ucilung . ": "海嚐起來的味道是鹹的。",
    "Mmanu ka mnudus mniq ruma ucilung ? ": "海裡有哪些動物？",
    "Niqan lmlamu kluwan qcurux , bolung mi krarang dnii knudus ka wawa/wa mniq hiya . ": "在那裡有各種魚類、蝦子和螃蟹等生物。",
    "Niqan piya papak na ka krarang hu ? ": "螃蟹有幾隻腳呢？",
    "Niqan mspac papak na ka krarang . ": "螃蟹有八隻腳。",
    "Musa tmqcurux ucilung kdiyax ka emptqcurux . ": "漁夫常常出海捕魚。",
    "Ana sbwihur mi qmuyax beyhing/paru ka karac , ini na bay/balay kcuwi . ": "不管氣候是大風和大雨，他都不怕。",
    "Ana mkala baraw mi rinah mrana beyhing/paru ka nreysan ucilung . ini na bay/balay kcuwi . ": "不管海水波濤洶湧，他都不怕。",
    "Ida htngayan nangal na qqcurux mi bbolung dnii knudus ucilung ka asu . ": "船上總是裝滿了他捕獲的魚和蝦等海上的生物。",
    "Bubu rudan , nii ku miyah sapah da . ": "阿嬤，我回來了。",
    "Han , malix su muyas/matas patas da . ": "好的，你放學了。",
    "Nii muray bay/balay ka embuyas mu da . ": "我肚子餓了。",
    "Mkmkan su manu hu ? ": "你想要吃什麼嗎？",
    "Mkmkan ku sari hmi ! ": "我想要吃芋頭啊！",
    "Ma malu utux su saya/sayang ! Pklu bay/balay niqan sari ka babaw uqan chdaan hiya , sai mangal mi uqi nanaq . ": "你今天幸運！剛好現在餐桌上有芋頭，你拿去吃吧。",
    "Manu ka skxlun su mkan ? ": "你喜歡吃什麼？",
    "Idaw macu mi prmaxal sama qucun ka skxlun mu mkan , isu wa ? ": "我喜歡小米飯，你呢？",
    "Pnskulu hlama ka kuxul mu mkan , ini ku skuxul mkan idaw macu . ": "我喜歡吃蒸過的糕，不喜歡小米飯。",
    "Klaun su pnhlama buwax manu ka hlama nii ? ": "你知道這糕是用什麼做的嗎？",
    "Ida ku ini kla . ": "我當然不知道。",
    "Rngaway misu binaw , snalu buwax dhquy ka hlama pnskulu nii . ": "我告訴你吧，這蒸糕是糯米做的。",
    "Tluung ! Manu ka uqun su hu ? ": "請坐！請問你要吃什麼？",
    "Niqan idaw hu ? ": "有飯嗎？",
    "Akay ! Ma so snsiqa bay hu ! Uka idaw ka hini . wana bicun naq ka niqan . ": "哎呦！不好意思！這裡沒有飯，只有麵。",
    "Han ! Kiya u hpyani ku kingal pngrah bicun pa ! ": "好！這樣的話，請給我煮一碗麵吧。",
    "Psaan su tikuh ucik qaun mkan ka isu hu ? ": "請問你要放一些辣椒吃嗎？",
    "Uxay ku , ini ku kla mkan mnihur ka yaku . ": "不要，我不敢吃辣的。",
    "Niqan mnmanu hiyi pnwalang ka Taywan ? Rngawi binaw hu ! ": "台灣有哪些水果？說說看！",
    "Niqan quti rodux , mukwa mi blbul dnii , ida kari bay/balay ka knou na . ": "有芭樂、木瓜和香蕉，還有很多很多。",
    "Ya su mkan hiyi pnwalang kdiyax ka isu hu ? ": "你是否每天吃水果呢？",
    "Ini ku hari ekan hiyi pnwalang ka yaku . ": "我很少吃水果。",
    "Ququ mkan hiyi pnwalang , kiya ka skmalu hiyi . ": "儘量多吃水果，身體才會健康。",
    "Niqan qhuni pnwalang ka sapah namu hu ? ": "你們家有果樹嗎？",
    "Niqan hmi ! Wawa/Wa brah sapah nami ka quti rodux , wawa/wa bukuy sapah nami ka budo . ": "有！我們家前面有芭樂，後面有龍眼。",
    "Mhiyi kngkingal kngkawas ka qhuni pnwalang wawa/way hu ? ": "那些果樹每年結果實嗎？",
    "Kiya wa ! Alaw cbuwan/lexan bay/balay hidaw kddiyax , kiya mhiyi bay/balay ka qhuni na . ": "是的！因為陽光普照，所以它的果實結很多。",
    "Han ! Taway/Tagay bay/balay knlmaan na ! ": "哇！太棒了！",
    "Mhuma namu sibus embanah uri hu ? ": "你們也種紅甘蔗嗎？",
    "Ini hari aw phmaan hini ka kiya . ": "那不太適合種在這裡。",
    "Niqan sikwa ka ruma pinsiyan hiya hu ? ": "冰箱裡有西瓜嗎？",
    "Niqan hmi ! Bnari tama mu ciwa . ": "有啊！我爸爸昨天買的。",
    "Mtilux bay/balay ka karac , saaw ta nhari kmuruc mi uqaw ta . ": "天氣很熱，我們趕快切來吃。",
    "Kiya ! Krtaw mu nhari han ! Stmuwan mu tikuh timu duwan , kika musa rmabang malu bay/balay uqun . ": "好！馬上切！我再沾一點鹽，這樣更好吃。",
    "Wawa/Wa su psaan inu ka timu su hu ? ": "你的鹽放在哪裡呢？",
    "Wimi babaw sduman chdaan hiya pa ! ": "在廚房的置物架上找吧！",
    "akay bay/balay da wa ! Emptsa ! ": "唉呦啊！我牙齒很痛了！老師！",
    "Wawa/Wa kriwa bay/balay mnarux ka rupun mu . ": "我的牙齒痛得很厲害。",
    "Rmabang knou bay/balay mnkan su hlama da , kiya sknarux na ka rupun su . ": "你糖果吃得太多了，你的牙齒才會痛。",
    "Emphuya ku ka yaku da hu ? ": "我該怎麼辦？",
    "Usa nhari pqita isingan spuhan ka isu . ": "你趕快去看醫生。",
    "Babaw na iya hari ekan hlama mi sbliqi msuus kdiyax ka rupun su . ": "以後不要吃太多糖果，並且要經常刷牙。",
    "Tmdahu knan ka emptsa “ laqi su mtunux mi mwaya ka isu enca . ": "老師稱讚我說：「你是個漂亮又有禮貌的小孩。」",
    "Ini mu hari knklai mi slingan mu ka hiya “ Manu lnglungan na ka nkari su ? ” ": "我不太了解並問他說：「這句話是什麼意思？」",
    "Srngaw kuna ka hiya , ": "他對我說：",
    "“ Laqi su mdrumuc smluhay mi muru waya mniq pyasan/ptasan ka isu . ” ": "「你在學校是個努力讀書和遵守規矩的小孩。」",
    "“ Laqi su msrudan mi msblayaq thuy mnswayi mniq sapah ka isu . ” ": "「你在家是個孝敬父母與手足和睦相處的小孩。」",
    "“ Laqi su mqaras mslupung mi dmayaw sediq mniq alang ka isu . ” ": "「你在部落是個樂於交友和助人的小孩。」",
    "Wa ! Skxlun mu bay/balay ka tndhuwan na knan ka emptsa . kla knmalu bay/balay ka sntdahu na knan ! ": "哇！我喜歡老師對我的稱讚！原來他對我的稱讚好極了！",
    "Niqan idaw , hiyi rodux , balung , sukay beyluh mi cruhing ka kndiyaxan cka hidaw pyasan/ptasan saya/sayang . ": "今天學校準備的午餐有雞肉、蛋、四季豆和山蘇。",
    "So nii ka pnkdiyax cka hidaw pyasan/ptasan hu ? ": "這些是學校準備的營養午餐嗎？",
    "kiya hmi ! So nii pnsramal na ka kdiyaxan pyasan/ptasan . ": "是的！這些是學校為我們準備的食物。",
    "Wada namu mtngi mkan kana hu ? ": "你們都吃得飽嗎？",
    "Ida uxay wana mtngi , wada pkmalu bay/balay hiyi nami uri . ": "我們不僅吃的飽，而且吃得很健康。",
    "Mrbu soni , empulah ku ciida u muda ku mtaqur ka yaku . ": "今天早上，我在玩耍的時候跌倒了。",
    "Wada ku mangal luqih mi msdara ka bqlic qaqay mu . ": "我的膝蓋受傷和流血。",
    "Wada rcuhan iyu mi slabu waliq emptsa ka lqihan mu . ": "老師為我的傷口擦藥和包紮。",
    "Ana nanaq mspika ku mksa ka yaku nina , babaw na snhiyi ku musa kndudul malu ka lqihan bqlic mu . ": "雖然我現在還是一拐一拐跛腳走路，我相信我的膝蓋會逐漸康復。",
    "Ida mu sqrasun bay/balay ! Ini qbsiyaq diyax daw wada malu ka lqihan bqlic mu da . ": "不過值得慶幸的是！不久後，我的膝蓋就會好了！",
    "Laqi , embari su manu hu ? ": "小朋友，你要買什麼嗎？",
    "Tmpusu empbari , embari ku ppatas mi pptasan lblak . ": "老闆，我要買鉛筆和筆記簿。",
    "Piya ka briyun su ? ": "你要買多少呢？",
    "Embari ku kingal ppatas mi kingal pptasan lblak ka yaku ": "我要買鉛筆一支和筆記簿一本。",
    "Rima hbangan ka kingal ppatas , mngari hbangan ka kingal pptasan lblak . ": "鉛筆一支五元，筆記簿一本九元。",
    "malan rima ka mngari daw , spuwan kana na u maxal spac hbangan , ini kkray briyan . ": "五加九，十四元，不貴。",
    "Tmpusu empbari , niqan ku kingal kbkuy hbangan ka yaku , pryuxi ku pila krabuy han ? ": "老闆，我有一百元，我可以要換錢嗎？",
    "Hyaun su ksun priyux ka pila su hu ? ": "你要怎樣換錢？",
    "Pryuxun mu maxal ka maxal pila krabuy . ": "我要換十個十元。",
    "Iq wa ! Maxal , mpusal , mtrul , spatul , mrimal , mtrul kmxalan , mpitu kmxalan , mspac kmxalan , mngari kmxalan . Wah ! Ini tuku ! Wana mngari kmxalan hbangan ka pila krabuy mu . ": "十、二十、三十、四十、五十、六十、七十、八十、九十。哎呀！不夠，只有九十元。",
    "Ini huya ! Bqani ku dha ka rima hbangan duwan . ": "沒關係！你可以再給我兩個五元。",
    "Sbuway kuna mrimal hbangan kingal iyax sngayan ka bubu mu . ": "媽媽每星期給我五十元。",
    "Kiya mi saan mu smku yubingan ka mpusal hbangan . ": "我就存二十元。",
    "Beyhing ka kndkilan mu babaw na ciida , kiya musa kmdudul mrana balay ka hbangan mu da . ": "未來我長大時，就會有很多錢。",
    "Rmngaw kdiyax ka mptsa , “ Ana smttikuh smli u musa kmdudul mrana ka bukuy na . ” ": "老師常說：「積少成多。」",
    "Balay bay ka kari nii . ": "這句話是真的。",
    "Niqan dha qumi na ka patas hidaw . ": "時鐘有兩支針。",
    "Kingal u bbaraw , kingal u butun . ": "一支長，一支短。",
    "Ini biyaw tmalang ka qumi bbaraw . mnmpusal spac tqiri tmalang ka kingal diyax . ": "長針走的快，一天走二十四圈。",
    "Ini ssaya tqiri tmalang ka qumi butun , mndha tqiri tmalang ka kingal diyax . ": "短針走的慢，一天走二圈。",
    "Pniyah mrbu beytaq kman , ini bay ksangay tqiri tmalang ka patas hidaw . ": "時間從早上到晚上，時鐘不停的跑。",
    "So bay wawa rmngaw mnan , “krwahi bay dmuuy ka diyax” enca . ": "似乎在告訴我們，務必要愛惜時間。",
    "Sbari kuna kingal burah tokey ka tama mu . ": "爸爸買給我一支新的手錶。",
    "Psaan mu bawa kddiyax ka kiya . ": "我每天將它戴在手上。",
    "“Tak! Tak! Tak! Tak!” enca hmnang ka hnang na . ": "它發出的聲音「滴答！滴答！滴答！滴答！」。",
    "Ana nanaq musa ku sapah pyasan mi miyah ku sapah uri ka yaku , ": "不論上學還是回家，",
    "Miyah ptkla knan kddiyax “Asi ku ka muru diyax ana knuwan” ka yaku . ": "無論何時它隨時提醒著「我要準時」。",
    "Tmutuy knan mrbu patas hidaw ka bubu mu . ": "早上六點，媽媽叫我起來。",
    "Mtbiyax pkdiyax knan maxal dha patas hidaw cka hidaw ka hiya . ": "中午十二點，她忙著做午餐。",
    "Tru patas hidaw babaw cka hidaw daw musa smluhay tminun sapah bubu rudan ka hiya . ": "下午三點，她到阿嬤家，學習織布。",
    "Ubiyan daw ida musa mmkay uuda sapah duwan ka hiya . ": "傍晚，她還做家事。",
    "Kndadax mrbu beytaq keman , ini balay ksangay ka hiya . ": "從早上到晚上，她從來不休息。",
    "Muriq bay kndusan na ka bubu . ": "媽媽很辛苦。",
    "Niqan maxal tnbuwan na miric ka Pawan . ": "Pawan養了十隻羊。",
    "Dsun na pekan sspriq dwiyaq kddiyax ka dmiric na . ": "他每天讓羊在草地上吃草。",
    "“ Ya uka wada mrdang hu?” enca sngkkingal na smpu ka dmiric na mi rmngaw ka hiya . ": "他一邊數羊一邊說：「我的羊群有沒有走失呢？」",
    "Kingal , dha , tru , spac , rima , mtru , mpitu , mspac , mngari ..., akay ! Ma wada mrdang kingal ka miric mu da ! ": "一、二、三、四、五、六、七、八、九…少了一隻羊。",
    "“ Wada bay inu ka miric mu kiya da hu ? Sai mu nhari miying ha haw . ” enca rmngaw ka hiya . ": "他說:「去哪裡了呢？讓我趕快去找。」",
    "Sndalan na mi rmngaw sa , “Ma nii ka miric mu da !” Kla wawa qringan bukuy beyhing btasil ka hiya . ": "他說：「我找到我的羊了！」原來大石頭將牠遮在後面。",
    "Ou bay kluwan quyu ka cmriyu alang dwiyaq . ": "山上的部落有很多種類的蛇出沒。",
    "Niqan quyu sncrayun , quyu sknux , quyu bhngil , quyu tqbqaw mi quyu mlhay ...dnii ka hiya . ": "那裡有錦蛇、臭青母、青竹絲、眼鏡蛇、百步蛇等。",
    "Uka qaqay mi palic ka hiyi dha , ini pntna ka rakaw hiyi dha uri . ": "牠們的身體腳和翅膀，牠們身體的顏色也不同。",
    "Smkuxul cmriyu kman ka qquyu , nasi su strngan elu ciida ka dhiya , iya qahi mi thrii , laxi nanaq hiya mi usa . ": "蛇喜歡在晚上出沒，假如你在路上遇見，不要踩踏和挑釁，只管讓牠們待在裡並離開。",
    "mniq hhriqan , iyax bbtunux , lhbun qqhuni , ruma sspriq mi wswasaw . ": "牠們住在潮濕地、石縫間、樹底下、草叢和樹葉裡面。",
    "Nasi qmita crayux , qpatung mi qolic , sqngaha dha quwaq mi qbusun dha embuyas . mqriqu bay qduriq ka dhiya . ": "假如遇見青蛙、癩蛤蟆、老鼠，牠們張開口並將牠們吞到肚裡吃，牠們很難逃出。",
    "Wah ! Taway bay knmalu qtaan ka tlaway hu ! ": "哇！蝴蝶真美麗呀！",
    "Knama bay han u , ida nkingal kuwi ubal ka hiya . ": "最初牠原是一隻毛毛蟲。",
    "Babaw na wada kmdudul kmpriyux mlukus malu bay qtaan ka lukus na . ": "之後牠逐漸蛻變成穿戴著美麗的衣服。",
    "Mqaras bay sskaya babaw pupur pphpah ka hiya . ": "牠很快樂地在花叢中飛來飛去。",
    "Qlahang hari ! Iya bay tuting durang kadi probo ha ! ": "小心！別掉進蜘蛛的陷阱裡喔！",
    "Hmuya ma mbanah ka sulay rungay hu ? ": "為什麼猴子的屁股會變成紅色？",
    "Niqan kingal diyax , tmraqil arung ka rungay . ": "有一天，猴子欺負穿山甲。",
    "Saan dha pusa puniq ka bling btunux . iyux pqduriq nganguc arung ka dhiya . ": "牠們放火燒洞穴，為了想要使穿山甲出來。",
    "kiya mi ida ini bay knklai ! Wada kmdudul sranaq beyhing ka puniq ! ": "但真是想不到！火勢越燒越猛烈。",
    "Beytaq wada psqama sulay rungay ka ranaq na . ": "直到它的火勢燒到猴子的屁股。",
    "Piyah hiya ciida . wada mbanah sulay na ka rungay da . ": "從那時候，猴子的屁股變成紅色了。",
    "Mkla su rmngaw kari Sediq Toda hu ? ": "你會說賽德克都達語嗎？",
    "Mkla ku rmngaw ka yaku hmi ! Binaw ini kpiya ka klaun mu , wisu ku smluhay nina ka yaku . ": "我會啊！但我所知的不多，我還在學習。",
    "Wawa su smluhay kari Sediq Toda inu ka isu hu ? ": "你在哪裡學習賽德克語呢？",
    "Wawa ku smluhay kari Sediq Toda sapah mi pyasan ka yaku . ": "我在家和學校學族語。",
    "Malu slhayan ka kari Sediq Toda hu ? ": "賽德克都達語好學嗎？",
    "Malu bay slhayan ka kari Sediq Toda , skxlun mu bay smluhay uri . ": "都達語很好學，我也很喜歡學習。",
    "Smatang ku musa kmdudul msdhriq ka kari mu Sediq Toda babaw na . ": "我希望未來我的賽德克語越來越流利。",
    "Sediq namu Tmpusu Taywan ka yamu hu ? ": "你們是台灣的原住民嗎？",
    "Kiya , Sediq nami Tmpusu Taywan ka yami . ": "是的，我們是台灣原住民。",
    "Sediq namu Amis ka yamu hu ? ": "你們是阿美族嗎？",
    "Uxay wah ! Sediq nami Toda ka yami . ": "不是喔！我們是賽德克都達人。",
    "To balay Sediq Toda kana ka wawa mniq alang nami . ": "我們村子裡的人大多數是賽德克都達人。",
    "Wawa msaasu mniq alang kcka dwiyaq mi alang nklaan hidaw Kareynko Taywan dnii ka Sediq Toda . ": "我們賽德克都達人分佈在台灣東部及中部山區部落等地。",
    "Mkla bay smnru ndaan ka tama mu rudan . ": "阿公很會說故事。",
    "Tluung ku truma pusu qhuni kdiyax , mbahang ku smnru ndaan ka tama mu rudan . ": "我常常坐在樹下，聽阿公講故事。",
    "Mkla bay smnru lmlamu knmalu kluwan ndaan ka hiya , so ka quri huya ksun ka pnrdingan babaw dxral mi quri kndadax inu ka sediq . ": "他知道許多精彩的故事，例如世界怎麼樣開始，還有人類從哪裡來。",
    "Ana nanaq sqrasun mi sqnaqah kuxul ka ndaan , ida skxlun mu mbahang kana . ": "不論是快樂的故事或是悲傷的故事，我都很喜歡聽。",
    "Rmngaw ndaan ciida ka tama mu rudan , spuda mu rajiyo smku ka kari na . ": "我用錄音機錄下阿公講的故事，",
    "pspuwan mu pqbahang dangi mu pyasan ka nkari na . ": "讓我學校的朋友一起聆聽。",
    "Ima ka smnalu qnawal pprngawan ? ": "誰發明了電話？",
    "Wawa inu ka beyki bay pnhyuwan sapah tntunan talangan babaw dxral hu ? ": "世界最高的大樓在哪裡呢？",
    "Huya enca pshngak ka qcurux ? ": "魚用什麼呼吸？",
    "Hmuya ma elux qmuyux ka karac hu ? ": "天空為什麼會下雨呢？",
    "Mtduwa ta musa sndiyan inu ccyukan ka snlingan dha nii ? ": "這些問題的答案在哪裡可以找到？",
    "Wawa mniq kndrmtan ta muyas patas kddiyax , kiya mnduwa wada pprana pkla tnan knklaan quri knlangan nii . ": "在書裡勤讀書可以讓我們增加知識。",
    "Snpuwan su ka Patas Mrtasaw nii hu ? ": "你讀過聖經這本書嗎？",
    "Snpuwan mu ka Patas Mrtasaw , taway bay knsyangan qtaan ka patas Malu Kari nii da ! ": "我讀過，這本福音書太美妙了。",
    "Mtduwa mu kbrxun ka patas nii hu ? ": "這本書我可以向你借嗎？",
    "Uka ka naku wa ! Binaw klaun mu u niqan ka nUmin , mtduwa ku musa kmbarux patas na ka yaku . ": "我沒有喔！但是我知道Umin有，我可以向他借。",
    "Mhuway su balay , nasi su wada kbrxan daw , brahaw misu bqani knan ka patas kiya . ": "謝謝，如果借到的話，請你拿給我。",
    "Iq wa ! Binaw nasi su mnhdu qmita ciida , asi su ka sbuway nanaq Umin duwan wah ! ": "好的！不過看完的時候，你必須自己再給Umin哦！",
    "Msupu ku spuwan muyas patas musa nami briwan patas ka ciwa . ": "昨天我和同學一起到書店去。",
    "Kmmari nami patas krkari mi patas ndaan ka yami . ": "我們都想買字典和故事書。",
    "Kiya mi mnari nami pngkingal mntna patas krkari ka yami . ": "結果我們兩人各買了一本相同的字典。",
    "Binaw ini pntna ka bnari nami patas ndaan ka yami . ": "但是我們買的故事書卻不同。",
    "Bnari “ Patas ndaan lqian Antusung ” ka hiya , “ Patas rmibaq kari Iso ” ka bnari mu . ": "他買的是《安徒生童話》，我買的是《伊索寓言》。",
    "Ana nanaq ini pntna ka patas bnari nami , binaw mntna knkrayan hbangan ka bnari nami patas . ": "雖然買的書不同，但是價錢剛好相同。",
    "Wawa ku smluhay matas ka yaku . ": "我在練習寫字。",
    "kmkla ku bay matas nhari ka sntangan mu . ": "我好希望能趕快學會。",
    "Nasi ku mkla matas ciida ka yaku . ": "當我學會寫字的時候，",
    "Kmmatas ku bay patas pdusun mu qbsuran snaw lqian mnswayi qridil wawa mniq quri thiyaq balay . ": "最想寫信給遠方的表哥！",
    "Wada qmpah alang icil ka hiya , bsiyaq mu bay ini qtai da . Lnglungun mu bay kddiyax ka hiya . ": "他到外地工作，好久沒見到他了，我很想念他。",
    "wada mmenu ka kndusan na kngkawas cnduray u , ida ini mu bay knklai kana ! ": "不知道他這幾年過得怎樣。",
    "Qbsuran , kdmatun misu balay , mbiyax su hu ? ": "表哥，我非常地想念你，你好嗎？",
    "Wada mu ngalan soni ka patas pndsan su , taway bay qnaras ka lnglungan mu . ": "今天接到你的信，我非常高興。",
    "kiya ka pndsan su tru patas bnuway su knan idas tbrah cnduray pa , skxlun mu bay kana . ": "上個月你送給我的三本書，我都很喜歡。",
    "Bnhangan mu u wada su mhdu muyas patas dsa ka isu , uxay su biyaw mmusa kingal mptsa ka isu . ": "聽說你畢業了，就要成為老師。",
    "Smura ku bay sunan ka yaku . musa ku mdrumuc bay muyas patas uri ka yaku . ": "我非常地羨慕你，我也要努力讀書。",
    "Smatang ku mpso sunan ka yaku , kmbiyax ku bay musa mptunux mptsa biyaw ka yaku . ": "希望和你一樣，將來做個優秀的老師。",
    "Smkuxul ku matas ndaan mu kddiyax ka yaku . ": "我每天寫日記。",
    "Spatas mu kana ka ndaan mu kddiyax . ": "我把每天發生的事記下來。",
    "Kiya ida uxay wana smluhay ku matas ka yaku . ": "這樣不但可以練習寫字，",
    "Wada mtduwa kmdudul pkbiyax knrmnan lnglungan mu uri ka kiya . ": "那樣也可以逐漸地增強我的耐心。",
    "Ou bay kdmacun mu balay ka pntasan ruma patas ndaan mu hiya ka yaku . ": "日記裡有許多我的回憶。",
    "Kiya sbliqun mu balay smku ka patas ndaan mu . ": "我要好好地保存（它）。",
    "Mlukus msama lukus ka yubin mhaduc patas pndsan . ": "郵差穿著綠色的衣服。",
    "Mhaduc patas pndsan dsediqun kddiyax ka hiya . ": "每天替人們送信。",
    "Ana nanaq thidaw mi qmuyux ka krkarac . ": "不管晴天或雨天，",
    "qlngun na mhaduc kngkingal sapah kana ka patas pndsan . ": "他把信送到每個家。",
    "Wada mqaras bay mangal patas pndsan kana ka dsediq . ": "人們收到了信都很高興。",
    "Htngayan bay qnaras lnglungan na uri ka yubin mhaduc patas pndsan . ": "郵差的心裡也感到很滿意。",
    "Babaw mnusa tmcamac dupan mi mnangal ccamac ka dSediq alang u , saan dha masu ddadal mi dlupung dha alang ka ccamac . ": "我們的族人去打獵，會把獵物分享給親友。",
    "Miyah thuy ka dlupung kndadax thiyaq u , sealangl dha tnbuwan , byakun dha mi sqrasun dha pkan ka dhyaan . ": "遠方的朋友來拜訪，會把最好的食物拿出來。",
    "Muda mqaras smtrung wwaya smsman ka dSediq alang ciida , tmikan pnskulu hlama ka duma , msinaw macu ka duma , muyak babuy ka duma . ": "部落裡舉行祭典，有人舂打麻糬，有人釀小米酒，有人殺豬。",
    "Kiya wwaya pniyah rdrudan nami cbiyaw ka kndusan so nii . ": "這樣的生活是我們的傳統習慣。",
    "Rmngaw kddiyax ka rdrudan , “ Muyas ka crayux daw kiya mpquyux da , muyas ka qdiraw daw kiya mpthidaw da . ” ": "老人們常說：「蛙鳴降雨，鷹啼天晴。」",
    "Pusu lnglungan pnklaan na ka kari nii u , ": "這句話的意思是，",
    "nasi ta mbahang uyas crayux ka ubiyan ciida , ida qulung mpquyux ka kusun . ": "如果傍晚時聽見蛙鳴，那麼隔天一定會下雨。",
    "Nasi ta mbahang uyas qdiraw ka mrbu ciida , ida qulung mpthidaw ka karac . ": "如果早晨時聽見老鷹啼，那麼天氣一定晴朗。",
    "Rmngaw kddiyax ka rdrudan Sediq uri , “Nasi mbruwa mi sbwihur ka karac ciida u , ": "賽德克老人也常說：「如果天氣打雷和起風的時候，",
    "spuda dnurun mpsratuc mi cmnriyu ka hakaw utux , qulung na pqriyan icil ka bwihur mi quyux mmiyah da . ": "經由祭司的祈禱和彩虹的出現，一定會將即將來臨的風雨轉向他處。」",
    "Ana nanaq ini knklai lmnglung ka kari rdrudan nii , ida mnlngu bay kddiyax ka ndaan kndusan dha . ": "雖然老人的話難以想像，但他們的生活經驗通常是很準的。",
    "Tmsa mnan smmalu lubu saya ka mptsa . ": "今天老師教我們製作口簧琴。",
    "Manu ksun ka lubu hu ? ": "什麼是口簧琴呢？",
    "Smnalu knkla rdrudan ta ka qqaya uyas nii , snqriyan dha ddima ka kiya . ": "這是我們祖先發明的樂器，是用竹片做成的。",
    "Knuwan mtduwa lmubu lubu ka Sediq hu ? ": "什麼時候可以吹奏口簧琴？",
    "Ana knuwan mtduwa lmubu lubu ka Sediq , rmabang balay ka uka qpahun ciida . ": "任何時候都可以，尤其在農閒的時候。",
    "Kiya mi nasi pklu iyax diyax msbasi ciida ka dSediq alang ’ kiya ini tduwa lmubu lubu ka dhiya , ini daw kika smeliq waya pndkaran enca ka drudan . ": "但是如果部落族人守喪期間，就不能吹奏，否則會觸犯禁忌。",
    "Niqan sapah dmuxan umiya mi btunux , qlbingan ddima , qhuni mi qtinuh , rpun mi para u dmuxan mi qlbingan umiya , qtinuh mi ddima uri ka alang nami cbiyaw . ": "我們的部落有茅草屋、竹屋、石板屋、木板屋、穀倉和瞭望台。",
    "Smuxul misan mi sbhuran rbawan nniqan ka sapah cbiyaw . mtduwa tssawan bwihur , quyux mi stlingan pais mmiyah kmrmux . ": "傳統屋住起來冬暖夏涼，也可以遮風擋雨和防止敵人來襲。",
    "Saan nami pusa nangal pnwalang mi uuqun ka rpun , qolic mkmiyah mowi mkan u shmuk nami ruku uruc ka kiya . ": "穀倉用來放農作物和一些食物，想要來偷吃的老鼠用柱上的防鼠板擋著。",
    "Mniq rmuxan alang ka para , ngalan dha mraka ddaun pais ka kiya . ": "瞭望台在部落的入口，那是用來觀察敵人的動靜。",
    "Pnhyuwan nrdrudan ta Sediq Toda cbiyaw ka sapah nii . ": "這是我們賽德克都達人的傳統建築。",
    "Ini sthiyaq balay dha alang nniqan nami ka Holi . ": "部落不遠的地方是埔里。",
    "Niqan sapah qqpahun klwaan , bbriwan , ppyasan , sspuhan , dyubingan mi pplahan dnii kana ana manu bbriyan , sslhayan mi daan uuda ka hiya . ": "那裡有公家機關、商店、學校、醫院、郵局、遊樂場等各種買賣、學習和處理事情的地方。",
    "Mtduwa nami musa mari uuqun mi qqaya ngngalun kndusan tnsapah , puyas mi mari ddiyun ngngalun lqian hiya ka yami . ": "我們可以到那裡購買食物和生活所需用品，給孩子讀書，也可買他們所需的用品。",
    "Mtduwa nami musa smku mi mangal hbangan , paadas mi mangal patas , pila mi qqaya dnii uuda yubingan ka yami . ": "我們可以到郵局存錢和領錢、寄信、收信、匯錢、收錢以及寄貨和收貨等。",
    "Mtduwa nami musa qqpahun klwaan muda quri uuda , pqita isingan mi pkmalu knrxan spuhan ka yami . ": "我們可以到公家機關處理有關事務，到醫院給醫生看診和治療疾病。",
    "Ana nanaq ini pntna ka kndusan kngkingal knxalan , binaw balay bay wada kmdudul mclokah mi msdhriq daan kana ka kndusan nami saya . ": "縱然每個時代的生活不同，但是我們現在的生活確實越來越輕鬆和方便。",
    "Spuun kana knhbrawan sediq Taywan u , niqan dha paseynto knhbrawan na ka Sediq Tmpusu . ": "原住民的人口佔台灣人口的百分之二。",
    "Twaaw mniq alang dwiyaq kana knama bay ka Sediq Tmpusu , binaw babaw na wada ini biyaw kmpriyux ka alang dwiyaq mi kndusan dha . ": "最初大部份的原住民仍然住在部落，但是後來他們因為社會型態和生活急速的變遷。",
    "Uxay uri u iyux usa muyas patas ppyasan mi miying qqpahun alang beyhing ka duma dha , kiya wada kmdudul thdil mi mniq hiya duma ka dhiya . ": "此外，為了到都市求學和求職，於是他們逐漸地遷移和定居在那裡。",
    "Duwan u alaw kari balay wiman qqpahun ka alang beyhing , kiya wada kkrinah hmuuc mi tmraki hbaraw bay mbbiyax alang ka hiya . ": "又因為都市有許多工作機會，所以那裡逐漸地吸引和引誘了許多部落的年輕人。",
    "Bsiyaq hari nniqan dha hiya ciida ka dhiya , kiya wada asi usa tmpusu mniq , qmpah , mstrung , tmlaqi mi dmanga dlqian dha alang beyhing ka dhiya . ": "當他們在那裡住了一段時間，就自然在都市定居、工作、結婚、生子和養兒育女。",
    "Kiya mi hbaraw bay dlqian Sediq Tmpusu wawa mtuting , mdakil mi muudus alang beyhing saya ka dhiya , kiya wada kmdudul msthiyaq alang dwiyaq ka kndusan dha . ": "因此現在許多原住民的新生代都出生、生長和生活在都市裡。他們的生活跟山上的部落漸行漸遠。",
    "Wana tndxral qmpah qmpahan , drudan mi mpqpah klwaan ka wawa mniq alang dwiyaq , asi ka pklu diyax sngayan , smsman mi niqan uuda tnsapah , kiya miyah tnais alang dwiyaq ka dhiya . ": "只有從事農耕和老人們住在山區部落，除了假日、節慶和家裡有事，他們才會短暫地回到部落。",
    "Diyax iyax tukingal mi tudha idas pnskarac ka kngkingal kngkwasan , muda smtrung waya smsung smratuc ka dSediq alang nami . ": "每年的一月二月之間，我們的部落舉行「耕作開工祈福儀式」。",
    "Daan na knama pkla rmngaw ka dSediq alang , “ Iya bay usa pqrngul puniq qmpahan ka yamu . ” enca ka mpsratuc . Mmusa smratuc kingal rabi ciida , smthiyaq puniq mi mtaqi quri dngiyaq sapah ka hiya . ": "祭司預先告知部落族人：「你們不要放火整地」。前往舉行播種祭的那個夜晚，他遠離火睡在房屋的角落。",
    "Tmngaw ciida , madas rhak mi lqian na mksa musa libu spuhan Dungun ka mpsratuc , bukuy na rhpan mi prmaxan na ka rhak macu . kiya prading muway qnaras mi meysa qmbliqan Tuxan ka hiya . ": "天將亮的時候，祭司帶著種子和孩子走到Dungun設置的祭壇，接著他將種子播撒在裡面，於是開始向神靈獻上感恩和祈福。",
    "Babaw na encuun musa qmita kddiyax macu rnhpan na libu spuhan ka hiya , beytaq malu kndkilan mi saan na mbabaw ka nabaw na . kiya musa puda kari “ Mtduwa namu prading musa tmukuy macu ka yamu da . ” enca ka hiya . ": "之後他偶爾去祭壇上他撒過看種子，直到它的苗長得好並將它疏苗，然後他放話這樣說：「你們可以開始去播種小米了。」",
    "Kiya musa pkla dSediq alang mtduwa musa psqama sudu qmpahan mi prading musa tmukuy macu ka dhiya da . ": "然後他就到部落告知部落族人，他們可以開始到農田放火整地並進行播種工作。",
    "Htngayan qnaras lnglungan dha musa prading msstuku mi mssbarux tmukuy macu kana ka dSediq alang . tai so musa msiyang kndkilan na mi ou bay nangal dha pnwalang ka paru bay sntangan dha . ": "他們滿懷喜樂之心開始互相帶工和還工進行播種的工作，希望他們的農作物長得肥美和豐收是他們最大的心願。",
    "Uka waya kmaraw habung ka Sediq cbiyaw , asi dha rbngi ruma dxral ka bqrus Sediq mi pskryaan btunux ka babaw na , kiya ini dha tbrnahi qmita ka habung , sqnaqah kuxul musa lmnglung enca ka drudan Sediq . ": "從前賽德克族人是沒有掃墓習俗的，他們直接將人的屍體埋在土裡並在其上立石為記。",
    "Alaw snhiyi ka Sediq Balay , “ Ana nanaq wada mhuqil ka bqrus Sediq , ini huqil ka tuxan na mi bhring na . wada mkraaw Hakaw Utux musa mquri talangan nniqan rdrudan dha . ” ": "因為賽德克族人相信：「雖然人的身體死亡，但是他的靈魂不死。」他們跨越神靈橋前往他們祖靈的樂園。",
    "Nasi muda waya smsman smratuc , tmcamac mi mhu ciida ka Sediq , kiya skryaan dha qnaras muway bari tuxan mi bhring dskrudan dha , lbuwan dha wasaw dayac mi spqyaan na beybay sapah dha , kiya rpsan na pimah sinaw uri ka dhiya . ": "假如賽德克族人行播種祭、狩獵祭和收穫祭時，才會象徵性的向祖靈獻上感恩。",
    "Kndadax knxalan Tanah Tunux ciida , spsalu na habung ka alang Sediq , babaw mnuda ptsa waya Tmukan mi snhiyan Kiristu ka dhiya , wada kmdudul mTmukan mi mKiristuan ka waya dha smsung kmaraw habung . ": "從日本時期，他們為賽德克人興建墓地，後來他們經過漢人和基督宗教的洗禮，因此他們掃墓節越來越漢化和基督教化。",
    "Muda smtrung waya smsung muway bari ciida ka Sediq , musa msupu kmaraw habung ka tnsapah dha , psaan dha phpah , sinaw , hiyi qhuni mi uuqun dnii ka brah na , kiya msupu smpu Patas Mrtasaw mi dmurun Tuxan Baraw ka dhiya . ": "賽德克人舉行祭祖的儀式時，他們一家人會一起去掃墓，他們在墓地前放花，酒、水果及食物等東西，然後他們會一起讀聖經和禱告。",
    "Ana nanaq wada mrimax ka ndaan waya muway bari Sediq , balay bay ini dha chngii ka waya mskrudan mi meysa qnlhangan dskrudan dha ana beytaq knuwan . ": "雖然他們的祭祖活動已混雜不同文化，他們真的沒忘記慎終追遠和祈求祖靈庇佑他們直到永遠。",
    "“ Msupu mkingal ka kingal risaw mi kingal wowa u waya mstrung . ” sunca kari Sediq . ": "賽德克族人說：「青年男女的結合稱為結婚禮俗」。",
    "Uxay wana sqrasun bay tnsapah risaw mi wowa ka mstrung , lwanan dha miyah msupu mqaras mkan pntryian kana ka Sediq alang . ": "結婚不只是男女雙方家族的喜事，整個部落族人也一起來分享這份喜宴。",
    "Diyax mstrung ciida , pbbuway pnadas mi pnprngawan cnyukan dha ka tnsapah risaw mi wowa , muda psdhu kari brah Tuxan Baraw mi ppriyux pnskraya qqaya pnsdhuwan dha ka dhiya , kiya pkla rmngaw kari “wada namu balay bay msdungus ka yamu da” enca ka mtabu . ": "結婚當日，新郎和新娘的家人會互贈聘禮，他們在上帝面前立結婚的誓約和交換定情之物，接著牧師宣告他們正式結為夫妻。",
    "Babaw na msupu muyak babuy mi lhuwan dha masu ddadal mi ddangi , spuwan dha hmanguc ka blbilaq mi bbuuc bnyakan dha , ngalan dha kana ka ccamac , hlama , sinaw dnii uuqun , sqrasun dha msupu mkan dSediq alang kana ka kiya . ": "然後一起殺豬並串肉分送給親朋好友，將剖切剩下的內臟和骨頭煮在一起，他們拿出山肉，糯米糕和酒等食物，然後高興地與部落族人一起來享用喜宴。",
    "Muda mqaras mssriyux smblayaq rmngaw kari ka drudan mi dqbsuran , muway uyas mi rri duma ka Sediq , ddulun qbsuran muda mqaras cmiyuk muway sinaw mniyah ka msdungus . ": "長輩們和長官快樂的輪流獻上祝福，有些人會獻上祝歌和舞蹈，而長輩會帶領新人向客人敬酒致意。",
    "Mqaras nami smtrung diyax smsman mphdu nami muyas patas tucka pyasan ka saya . ": "今天我們快樂地迎接國中的畢業典禮。",
    "Lmawa dqbsuran mi tnsapah nami ka pyasan , miyah msupu mqaras mhdu nami muyas patas . mblayaq nami bay muda kndkilan mi snlhayan nami kngkingal ratuc ka yami . ": "學校邀請長官和家人一起來慶祝我們的畢業典禮和平安經歷成長和學習的每個階段。",
    "Muda psbiyax rmngaw kari mnan ka bukung pyasan mi dqbsuran mniyah , muway nami qnaras mi kndmatan pyasan ka yami , maku nami bay naqah kuxul tsrusoq doriq mbahang ka lnglungan nami . ": "校長和外來的長官給我們許多勉勵的話語，我們向學校獻上感恩和不捨，我們聽了心中充滿感傷，眼淚不禁奪眶而出。",
    "Spuda nami dha pspung pstalang budi ka drudan ngalan kari alang , miyah msupu qmita dapil kndkilan nami ka dhiya . ": "部落的意見領袖透過射箭比賽，一起見證我們成長的足跡。",
    "Smblayaq dmurun mnan ka drudan mpklawa , “ Kdrmti bay usa muyas patas biyaw duwan , iya bay lixi ka diyax sslhayan ana manu . ” enca ka dhiya . ": "長老們為我們祈福說：「未來要繼續認真讀書，千萬不要放棄任何學習的機會。」",
    "Muyas nami uyas mswayay ciida , sngkkingal nami mlatac pyasan ka qaqay nami , musa nami prading psramal smtrung burah kndusan babaw na ka yami da . ": "當驪歌響起，我們一個一個的步出校園，準備開始迎向未來新的人生。"
}